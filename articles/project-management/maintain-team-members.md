---
title: Διατήρηση μελών ομάδας
description: Αυτό το θέμα παρέχει πληροφορίες σχετικά με την κράτηση καθορισμένων πόρων σε ομάδες εργασίας και ανάθεση εργασιών.
author: ruhercul
manager: AnnBe
ms.date: 10/05/2020
ms.topic: article
ms.service: dynamics-365-customerservice
ms.reviewer: kfend
ms.author: ruhercul
ms.openlocfilehash: f5b36628e90896c9fe6570de71c95eab83a44ebd
ms.sourcegitcommit: 11a61db54119503e82faec5f99c4273e8d1247e5
ms.translationtype: HT
ms.contentlocale: el-GR
ms.lasthandoff: 10/16/2020
ms.locfileid: "4076782"
---
# <a name="maintain-team-members"></a>Διατήρηση μελών ομάδας

_**Ισχύει για:** Εργασίες έργου για σενάρια βασισμένα σε πόρους/μη εφοδιασμένα, ανάπτυξη Lite - συμφωνία για προτιμολόγηση_

Μπορείτε να προσθέσετε έναν καθορισμένο πόρο στην ομάδα έργου σας κάνοντας κράτηση απευθείας στην ομάδα.

1. Στο Dynamics 365 Project Operations, μεταβείτε στα **Έργα** και επιλέξτε το άνοιγμα του έργου για το οποίο κάνετε κράτηση.
2. Στη σελίδα **Έργο** , στην καρτέλα **Ομάδα** , κάντε κλικ στην επιλογή **Δημιουργία**. 
3. Στο παράθυρο διαλόγου **Γρήγορη δημιουργία μέλους ομάδας έργου** , επιλέξτε τον πόρο με δυνατότητα κράτησης. Το πεδίο **Ρόλος** θα συμπληρωθεί με τον προεπιλεγμένο ρόλο του πόρου, σε περίπτωση που του έχει ανατεθεί μια εργασία. Μπορείτε να αλλάξετε τον ρόλο. 
4. Επιλέξτε τις ημερομηνίες από και έως κατά τις οποίες θα χρειαστεί ο πόρος και επιλέξτε τη μέθοδο ανάθεσης της παραγωγικής ικανότητας του πόρου. 
5. Εάν θέλετε το μέλος της ομάδας να είναι υπεύθυνος έγκρισης έργου, επιλέξτε **Ναι** στο πεδίο **Υπεύθυνος έγκρισης έργου**. Τα μέλη της ομάδας μπορούν να εγκρίνουν τις καταχωρήσεις χρόνου και εξόδων που υποβάλλονται για αυτό το έργο. 
6. Επιλέξτε **Αποθήκευση**.

Τώρα, μπορείτε να αναθέσετε τον πόρο με δυνατότητα κράτησης σε εργασίες του έργου. Στη σελίδα **Έργο** , επιλέξτε την καρτέλα **Χρονοδιάγραμμα** για να αναθέσετε εργασίες στο νέο πόρο. Ο επιλογέας πόρων που εκκινείται από το πεδίο **Πόροι** στο πλέγμα εργασιών θα εμφανίζει τα μέλη της ομάδας που μπορείτε να επιλέξετε.


Στο Project Operations, οι κρατήσεις πόρων και οι αναθέσεις εργασιών δεν συνδέονται στενά. Όταν χρησιμοποιείτε τον επιλογέα πόρων στο χρονοδιάγραμμα, μπορείτε να αναθέσετε εργασίες σε μέλη της ομάδας για περισσότερες ώρες από αυτές που καλύπτουν οι κρατήσεις τους στο έργο.

Οι διαφορές μεταξύ των κρατήσεων και των αναθέσεων για τα μέλη της ομάδας εμφανίζονται στις καρτέλες **Ομάδα** και **Συμφωνία πόρων**. Μπορείτε, επίσης, να συνδυάσετε τις διαφορές μεταξύ των κρατήσεων και των αναθέσεων για πόρους σε πιο αναλυτικό επίπεδο.

Χρησιμοποιήστε τον επιλογέα πόρων στην καρτέλα **Χρονοδιάγραμμα** για να αναζητήσετε και να επιλέξετε πόρους με δυνατότητα κράτησης που δεν ανήκουν ήδη στην ομάδα έργου. Οι πόροι εμφανίζονται στον επιλογέα πόρων ως **Άλλοι πόροι**.

Όταν κάνετε μια επιλογή, ο πόρος προστίθεται στην ομάδα έργου και ανατίθεται στην εργασία, αλλά δεν δημιουργούνται κρατήσεις.

Μπορείτε να χρησιμοποιήσετε τη δυνατότητα παράτασης κράτησης της καρτέλας **Εναρμόνιση** ή τον **Πίνακα χρονοδιαγράμματος** για να κάνετε κράτηση της παραγωγικής ικανότητας του πόρου στο έργο.

Αφού γίνει κράτηση ενός μέλους ομάδας στο έργο σας, μπορείτε να χρησιμοποιήσετε τη **Διατήρηση κρατήσεων** ή τον **Πίνακα χρονοδιαγράμματος** απευθείας για να διαχειριστείτε τις κρατήσεις του.
