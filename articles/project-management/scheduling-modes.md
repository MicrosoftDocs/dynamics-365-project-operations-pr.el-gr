---
title: Λειτουργίες προγραμματισμού
description: Αυτό το θέμα παρέχει πληροφορίες σχετικά με τις λειτουργίες προγραμματισμού.
author: ruhercul
manager: AnnBe
ms.date: 05/04/2021
ms.topic: article
ms.service: project-operations
ms.reviewer: kfend
ms.author: ruhercul
ms.openlocfilehash: fe54944999617b248ff925148a78601dd4be7aca
ms.sourcegitcommit: c45ceda833b30ad39861f5bcd3ba1bbfff11fe7a
ms.translationtype: HT
ms.contentlocale: el-GR
ms.lasthandoff: 05/04/2021
ms.locfileid: "5981435"
---
# <a name="scheduling-modes"></a>Λειτουργίες προγραμματισμού

_**Ισχύει για:** Εργασίες έργου για σενάρια βασισμένα σε πόρους/μη εφοδιασμένα, ανάπτυξη Lite - συμφωνία για προτιμολόγηση_


Το Dynamics 365 Project Operations παρέχει στους οργανισμούς τη δυνατότητα να καθορίζουν τον τρόπο με τον οποίο διαχειρίζονται τις αλλαγές σε βασικές μεταβλητές σε εργασίες εντός της δομής ανάλυσης εργασίας. Με βάση τις συγκεκριμένες ανάγκες του οργανισμού, οι διαχειριστές έργου μπορούν να κάνουν αλλαγές στη λειτουργία προγραμματισμού κατά τη δημιουργία ενός έργου.

Υπάρχουν τρεις λειτουργίες προγραμματισμού διαθέσιμες στο Project Operations:

  - Σταθερή διάρκεια (αυτή είναι η προεπιλεγμένη λειτουργία)
  - Σταθερή εργασία
  - Σταθερές μονάδες

Οι τιμές που επηρεάζουν τον ορισμό μιας συγκεκριμένης λειτουργίας προγραμματισμού καθορίζονται από τον ακόλουθο τύπο:

  Έργο (*Εργασία*) = Διάρκεια x Μονάδες

Όταν ορίζετε τη λειτουργία προγραμματισμού ενός έργου, ορίζετε μία από αυτές τις τιμές, οι οποίες στη συνέχεια δεν μπορούν να αλλάξουν. Κρατώντας αυτήν την τιμή ως σταθερή, η τιμή αυτή έχει προτεραιότητα, γεγονός που ειδοποιεί το σύστημα να μην την αλλάξει όταν αλλάξουν οι άλλες δύο τιμές. Ο παρακάτω πίνακας παρέχει πληροφορίες σχετικά με τις επιπτώσεις από την επιλογή μιας συγκεκριμένης λειτουργίας.

| **Σε αυτή την εργασία**             | **Εάν αναθεωρήσετε μονάδες**   | **Εάν αναθεωρήσετε διάρκεια** | **Εάν αναθεωρήσετε έργο**  |
|----------------------|---------------------------|----------------------------|---------------------------|
| Εργασία σταθερών μονάδων     | Η διάρκεια υπολογίζεται εκ νέου. | Το έργο υπολογίζεται εκ νέου.    | Η διάρκεια υπολογίζεται εκ νέου. |
| Εργασία σταθερού έργου    | Η διάρκεια υπολογίζεται εκ νέου. | Οι μονάδες υπολογίζονται εκ νέου.    | Η διάρκεια υπολογίζεται εκ νέου. |
| Εργασία με σταθερή διάρκεια  | Το έργο υπολογίζεται εκ νέου.   | Το έργο υπολογίζεται εκ νέου.    | Οι μονάδες υπολογίζονται εκ νέου.   |

Για περισσότερες πληροφορίες σχετικά με τις επιπτώσεις μιας δεδομένης λειτουργίας, ανατρέξτε στο θέμα [Αλλαγή του τύπου εργασίας για πιο ακριβή προγραμματισμό](https://support.microsoft.com/en-us/office/change-the-task-type-for-more-accurate-scheduling-b0b969ad-45bc-4e9e-8967-435587548a72). Στο θέμα, ο όρος **Εργασία** χρησιμοποιείται αντί για τον όρο **Έργο**.

## <a name="change-the-organizations-scheduling-mode"></a>Αλλαγή της λειτουργίας προγραμματισμού του οργανισμού

Ολοκληρώστε τα παρακάτω βήματα για να καθορίσετε τη λειτουργία προγραμματισμού ενός οργανισμού.

1. Μεταβείτε στο **Ρυθμίσεις** \> **Γενικά** \> **Παράμετροι** και, στη συνέχεια, επιλέξτε την παράμετρο έργου. 
2. Στη σελίδα **Παράμετροι έργου**, επιλέξτε την προεπιλεγμένη λειτουργία προγραμματισμού για τον οργανισμό και, στη συνέχεια, ορίστε τη δυνατότητα του διαχειριστή έργου να παρακάμπτει τη ρύθμιση κατά τη δημιουργία ενός νέου έργου.

## <a name="change-the-scheduling-mode-setting-on-a-project"></a>Αλλαγή της ρύθμισης λειτουργίας προγραμματισμού σε ένα έργο

Εάν ένας οργανισμός επιτρέπει στο διαχειριστή έργου να αντικαταστήσει την προεπιλεγμένη λειτουργία προγραμματισμού, ο Διαχειριστής έργου μπορεί να κάνει αυτήν την αλλαγή όταν δημιουργεί ένα νέο έργο. Ωστόσο, αφού αποθηκευτεί το έργο, η λειτουργία προγραμματισμού δεν μπορεί να αλλάξει.

## <a name="copied-projects"></a>Έργα που αντιγράφηκαν

Επειδή ένα έργο δημιουργείται κατά την υλοποίηση της ενέργειας αντιγραφής έργου, ο Διαχειριστής έργου δεν μπορεί να ορίσει τη λειτουργία προγραμματισμού. Το έργο προορισμού θα είναι πάντα προεπιλεγμένο στη λειτουργία που ορίζεται στο οργανωτικό επίπεδο.

## <a name="copied-tasks"></a>Εργασίες που έχουν αντιγραφεί

Όταν μια εργασία αντιγράφεται από ένα έργο σε ένα άλλο, η εργασία μεταβιβάζεται στη λειτουργία προγραμματισμού του έργου προορισμού.
