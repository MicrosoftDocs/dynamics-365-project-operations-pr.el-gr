---
title: Πόροι έργου
description: Αυτό το θέμα παρέχει πληροφορίες σχετικά με τους πόρους έργου.
author: KimANelson
manager: AnnBe
ms.date: 09/14/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: ProjProjectsListPage
audience: Application User
ms.reviewer: josaw
ms.search.scope: Core, Operations
ms.custom: 82022
ms.assetid: bd2fb375-84c6-428a-8e54-f0f719045898
ms.search.region: Global
ms.author: knelson
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: f9352465f83abe19097945dd34eada365cd03b8f
ms.sourcegitcommit: 8c786230ef2a497280885b827162561776e2eb00
ms.translationtype: HT
ms.contentlocale: el-GR
ms.lasthandoff: 03/24/2020
ms.locfileid: "3751532"
---
# <a name="project-resourcing"></a>Πόροι έργου

[!include [banner](../includes/banner.md)]

Αυτό το θέμα παρέχει πληροφορίες σχετικά με τους πόρους έργου.

Μια πρόκληση για τους διαχειριστές έργου και τους διαχειριστές πόρων κατά τη διάρκεια του σταδίου σχεδιασμού έργου είναι η ανάθεση πόρων, όπου πρέπει να προσδιορίσουν και να διατηρήσουν τον σωστό πόρο για την εργασία σε ένα έργο. Στο Dynamics 365 Finance, οι δυνατότητες ανάθεσης πόρων για έργα σάς επιτρέπουν να καθορίζετε ρόλους που αντιμετωπίζονται ως προσωρινοί πόροι, οι οποίοι μπορούν να διατηρηθούν για μια συγκεκριμένη δέσμευση ή ένα μέρος μιας δέσμευσης. Αυτός ο τύπος ανάθεσης πόρων επιτρέπει στους υπεύθυνους έργου και τους διαχειριστές πόρων να ολοκληρώσουν τις ακόλουθες εργασίες:

- Καθορίστε έναν ρόλο με τις απαιτούμενες δεξιότητες, ώστε να μπορείτε εύκολα να αντιστοιχίσετε πόρους.
- Χρησιμοποιήστε ρόλους για να καθορίσετε ένα αρχικό χρονοδιάγραμμα δέσμευσης που βασίζεται σε δεσμευμένους πόρους.
- Υπολογίστε το κόστος και καθορίστε έναν αρχικό προϋπολογισμό, με βάση τους ρόλους και τους πόρους που έχουν ανατεθεί για ένα έργο.
- Χρησιμοποιήστε ρόλους για να υπολογίσετε τον αριθμό των δεσμεύσεων πόρων που απαιτούνται για κάθε δέσμευση.
- Υπολογίστε τον αριθμό των πόρων που απαιτούνται για το σύνολο του κύκλου ζωής ενός έργου.
- Προσχεδιάστε μια δομή ανάλυσης εργασίας (WBS) χρησιμοποιώντας τις αρχικές αναθέσεις πόρων.

[![Κύκλος ζωής έργου](./media/projectresourcing02-1024x812.jpg)](./media/projectresourcing02.jpg)

Καθώς ο προγραμματισμός έργου προχωρά, οι προγραμματισμένοι πόροι μπορούν να αντικατασταθούν με πόρους που στελεχώνονται. Επίσης, ο υπεύθυνος έργου μπορεί να επιστρέψει και να ενημερώσει τις κρατήσεις για την ανάθεση πόρων σε οποιοδήποτε στάδιο έργου.

## <a name="set-up-project-resources"></a>Ρύθμιση πόρων έργου
Πρέπει να ρυθμίσετε τις παραμέτρους ενός ημερολογίου και να το συσχετίσετε με έναν υπάλληλο ή έναν εργαζόμενο. Το ημερολόγιο χρησιμοποιείται για τον προγραμματισμό του έργου και του χρόνου εργασίας των πόρων που προορίζονται για το έργο. Κατά τη διάρκεια της εγκατάστασης του ημερολογίου, οι υπεύθυνοι μπορούν να ορίσουν επίπεδα πόρων ως μέρος της βελτιστοποίησης πόρων. Με βάση το χρονοδιάγραμμα του ημερολογίου, είναι δυνατή η τοποθέτηση περιορισμών σε πόρους. Μπορείτε να δημιουργήσετε ένα ημερολόγιο στη σελίδα **Ημερολόγια**.

Όταν ρυθμίζετε έναν εργαζόμενο ως πόρο έργου, μπορείτε να επιλέξετε από εργαζομένους που εργάζονται στην εταιρεία για την οποία δημιουργείτε πόρους. Εναλλακτικά, μπορείτε να επιλέξετε εργαζομένους από άλλες εταιρείες στον οργανισμό σας. Οι εν λόγω εργαζόμενοι είναι γνωστοί ως διεταιρικοί πόροι.

Οι παρακάτω διαδικασίες εξηγούν τον τρόπο με τον οποίο μπορείτε να ρυθμίσετε έναν εργαζόμενο ως πόρο έργου στην εταιρεία σας και πώς να ρυθμίσετε έναν διεταιρικό πόρο έργου.

### <a name="set-up-a-worker-as-a-project-resource"></a>Ρύθμιση ενός εργαζομένου ως πόρο έργου

1. Στη σελίδα **Εργαζόμενοι** στη λίστα **Εργαζόμενοι**, επιλέξτε τον εργαζόμενο που προσθέτετε ως πόρο έργου και ανοίξτε την καρτέλα του εργαζομένου.
2. Στο τμήμα παραθύρου ενεργειών, επιλέξτε **Έργο** &gt; **Ρύθμιση** &gt; **Ρύθμιση παραμέτρων έργου**.
3. Επιλέξτε ένα ημερολόγιο και, στη συνέχεια, κλείστε τη σελίδα.

Μπορείτε επίσης να καθορίσετε προεπιλεγμένα έργα για έναν πόρο ως τύπο προ-ανάθεσης. Οι προ-αναθέσεις μπορούν να χρησιμοποιηθούν όταν ο διαχειριστής πόρων ή ο υπεύθυνος έργου γνωρίζει σε ποια έργα θα εργάζεται ο πόρος εκ των προτέρων. Οι προ-αναθέσεις μπορούν επίσης να βασιστούν στις αιτήσεις ενός χορηγού έργου ή ενός πελάτη. Για να προχωρήσετε σε ένα έργο, στη σελίδα **Ανάθεση έργων**, στην καρτέλα **Έργα**, στη λίστα **Υπόλοιπα έργα**, επιλέξτε το κατάλληλο έργο.

### <a name="set-up-an-intercompany-resource"></a>Ρύθμιση ενός διεταιρικού πόρου

Όταν ρυθμίζετε έναν εργαζόμενο ως διεταιρικό πόρο, πρέπει να ολοκληρώσετε τη ρύθμιση των παραμέτρων τόσο στην εταιρεία δανεισμού όσο και στη δανειζόμενη εταιρεία.

**Στην εταιρεία δανεισμού**

1. Στο Finance, επαληθεύστε ότι η εταιρεία δανεισμού έχει επιλεγεί και, στη συνέχεια, ολοκληρώστε τη διαδικασία στην προηγούμενη ενότητα, "Ρύθμιση ενός εργαζομένου ως πόρος έργου."
2. Στη σελίδα **Διετιαρική λογιστική**, επιλέξτε **Νέα**.
3. Στο πεδίο **Αναγνωριστικό νομικής οντότητας**, επιλέξτε την εταιρεία δανεισμού. Συμπληρώστε τα υπόλοιπα πεδία και, στη συνέχεια, επιλέξτε **Αποθήκευση**.
4. Στη σελίδα **Τιμή μεταφοράς**, επιλέξτε **Νέα**.
5. Στο πεδίο **Δανειζόμενη νομική οντότητα**, επιλέξτε την κατάλληλη εταιρεία.
6. Για να δανείσετε στη δανειζόμενη εταιρεία μόνο τον πόρο που δημιουργήσατε στην αρχή αυτής της ενότητας, στο πεδίο **Πόρος**, επιλέξτε το όνομα του πόρου που δημιουργήσατε. Για να καταστήσετε διαθέσιμους όλους τους πόρους της εταιρείας δανεισμού στη δανειζόμενη εταιρεία, αφήστε το πεδίο **Πόρος** κενό.
7. Στη σελίδα **Παράμετροι διαχείρισης έργου και λογιστικής**, στην καρτέλα **Διεταρικός**, ορίστε την επιλογή **Ενεργοποίηση προγραμματισμούκαι φύλλων κατανομής χρόνου διεταιρικών πόρων** σε **Ναι**.

**Στη δανειζόμενη εταιρεία**

- Στη σελίδα **Λίστα πόρων**, στο φίλτρο αναζήτησης, καταγράψτε το όνομα του πόρου που δημιουργήσατε για την εταιρεία δανεισμού για να επαληθεύσετε ότι το όνομα περιλαμβάνεται στη λίστα πόρων για τη δανειζόμενη εταιρεία.

## <a name="manage-resource-competencies"></a>Διαχείριση δεξιοτήτων πόρων
Οι δεξιότητες πόρων αποτελούν ουσιαστικό στοιχείο της διαχείρισης πόρων. Οι δεξιότητες μπορούν να χρησιμοποιηθούν ως βάση για τον προσδιορισμό των πόρων που έχουν τη σωστή ισορροπία δεξιοτήτων, εκπαίδευσης, πιστοποίησης και εμπειρίας έργου. Θα πρέπει να ρυθμίσετε αυτές τις πληροφορίες για κάθε πόρο και να τις ενημερώσετε σε τακτά χρονικά διαστήματα. Με αυτόν τον τρόπο, μπορείτε να μεγιστοποιήσετε τις δυνατότητες όταν συγκεκριμένες ικανότητες πόρου αντιστοιχίζονται κατά τη διάρκεια της ανάθεσης πόρου έργου.

[![Παραδείγματα δεξιοτήτων, πιστοποιήσεων, εκπαίδευσης και εμπειρίας έργου](./media/projectresourcing06-1024x383.jpg)](./media/projectresourcing06.jpg)

Οι παρακάτω διαδικασίες εξηγούν τον τρόπο με τον οποίο μπορείτε να ρυθμίσετε ορισμένες από τις δεξιότητες για έναν πόρο.

Για να ορίσετε δεξιότητες για έναν εργαζόμενο, μπορείτε να χρησιμοποιήσετε τη σελίδα λίστας **Εργαζόμενοι** στο ανθρώπινο δυναμικό ή τη σελίδα λίστας **Πόροι** στη διαχείριση έργου και λογιστικής. Για τις παρακάτω διαδικασίες, χρησιμοποιείται η σελίδα λίστας **Εργαζόμενοι** στο ανθρώπινο δυναμικό.

### <a name="set-up-competencies-certificates"></a>Ορισμός δεξιοτήτων: πιστοποιητικά

1. Στη σελίδα λίστας **Εργαζόμενοι**, επιλέξτε τη γραμμή για την οποία θα προσθέσει πληροφορίες πιστοποιητικού ο εργαζόμενος.
2. Στο παράθυρο ενεργειών, στην καρτέλα **Εργαζόμενος**, στην ομάδα **Δεξιότητες**, επιλέξτε **Πιστοποιητικά**.
3. Επιλέξτε **Νέο** και μετά στο πεδίο **Τύπος πιστοποιητικού** επιλέξτε **PMP**.
4. Στο πεδίο **Ημερομηνία έναρξης**, επιλέξτε **10/1/2015** και επιλέξτε **Αποθήκευση**.

### <a name="set-up-competencies-skills"></a>Ορισμός δεξιοτήτων: Δεξιότητες

1. Στη σελίδα λίστας **Εργαζόμενοι**, βεβαιωθείτε ότι ο εργαζόμενος που χρησιμοποιήσατε στην προηγούμενη διαδικασία είναι ακόμα επιλεγμένος. Στο παράθυρο ενεργειών, στην καρτέλα **Εργαζόμενος**, στην ομάδα **Δεξιότητες**, επιλέξτε **Δεξιότητες**.
2. Επιλέξτε **Νέα**.
3. Στο πεδίο **Δεξιότητα**, επιλέξτε **Διαχείριση έργου**.
4. Στο πεδίο **Επίπεδο**, επιλέξτε **5 Ειδικός**.
5. Στο πεδίο **Ημερομηνία επιπέδου**, επιλέξτε **1-/14/2014**.
6. Στο πεδίο **Έτη εμπειρίας**, καταχωρείστε **10**.
7. Επιλέξτε **Αποθήκευση** και κατόπιν κλείστε τη σελίδα.

## <a name="create-a-new-project"></a>Δημιουργία νέου έργου
1. Στη σελίδα **Διαχείριση έργου**, επιλέξτε **Νέο έργο** και πληκτρολογήστε τις ακόλουθες τιμές:

    - **Τύπος έργου:** Χρόνος και υλικό
    - **Όνομα έργου:** Φάση 2 αναβάθμισης XYZ
    - **Ομάδα έργου:** TM\_WIP
    - **Αναγνωριστικό σύμβασης έργου:** 00000002

2. Επιλέξτε **Δημιουργία έργου**.

### <a name="assign-a-resource-to-a-project"></a>Ανάθεση πόρου σε έργο

1. Στη σελίδα **Εργαζόμενοι** στη λίστα **Εργαζόμενοι**, επιλέξτε την καρτέλα για τον εργαζόμενο για τον οποίο ορίσατε προηγουμένως τις δεξιότητες και ανοίξτε την καρτέλα του εργαζομένου.
2. Στο τμήμα παραθύρου ενεργειών, στην καρτέλα **Έργο**, στην ομάδα **Ρύθμιση**, επιλέξτε **Ανάθεση έργων**.
3. Στη σελίδα **Αναθέσεις έργου επικύρωσης πόρου**, στην καρτέλα **Έργα**, στο πεδίο **Προσθήκη του έργου σε επιλεγμένα έργα**, φιλτράρετε το έργο **Φάση 2 αναβάθμισης XYZ**.
4. Στο τμήμα παραθύρου **Υπόλοιπα έργα**, επιλέξτε ένα έργο και, στη συνέχεια, επιλέξτε το κουμπί βέλους για να το προσθέσετε στο τμήμα παραθύρου **Επιλεγμένα έργα**.

Μπορείτε επίσης να αναθέσετε κατηγορίες για έναν πόρο ανάλογα με τις απαιτήσεις σας. Ο τύπος κατηγορίας είναι είτε **Κόστος** είτε **Έσοδο**. Ο τύπος κατηγορίας καθορίζεται από τον οργανισμό σας. Εάν δεν έχουν εκχωρηθεί κατηγορίες για έναν πόρο, το Finance αναζητά την προεπιλεγμένη κατηγορία σε ωριαίες τιμές για το κόστος και τα έσοδα.

### <a name="set-up-project-resource-and-role-characteristics"></a>Ορισμός πόρων έργου και χαρακτηριστικών ρόλου

Ένας διαχειριστής έργου μπορεί να χρησιμοποιήσει τη λειτουργικότητα "ανάθεση πόρων σε έργο" για να δημιουργήσει τους ρόλους που απαιτούνται για το έργο. Οι ρόλοι μπορούν να χρησιμοποιηθούν εάν επιβεβαιωθεί ότι οι πόροι είναι ακόμα άγνωστοι όταν διατηρούνται οι πόροι. Είναι δυνατή η προσωρινή δέσμευση ρόλων ως προγραμματισμένων πόρων, ώστε να είναι δυνατή η συνέχιση των σταδίων σχεδιασμού του έργου.

[![Παράδειγμα ρόλου](./media/projectresourcing05.jpg)](./media/projectresourcing05.jpg) 

**Σενάριο:** Η Contoso προσλήφθηκε για την ολοκλήρωση ενός έργου χρόνου και υλικού με εγκεκριμένο χάρτη έργου. Ο κατώτερος υπεύθυνος έργου εξακολουθεί να ολοκληρώνει το πεδίο εφαρμογής του έργου. Ο υπεύθυνος πόρων προσδιορίζει αυτήν τη στιγμή συγκεκριμένους πόρους που θα δεσμευτούν για εργασία στο νέο έργο. Λόγω της κρίσιμης φύσης του έργου, ο χορηγός έργου ζήτησε τον ανώτερο υπεύθυνο έργου ως έναν από τους ρόλους. Ο υπεύθυνος πόρων πρέπει να αποκτήσει το νέο πόρο και να καθορίσει το ρόλο στο σύστημα σε περίπτωση που ο κατώτερος υπεύθυνος έργου απαιτεί τις πληροφορίες πόρου κατά τη διάρκεια του σχεδιασμού έργου.

Τα παρακάτω βήματα δείχνουν τον τρόπο με τον οποίο ο υπεύθυνος πόρων μπορεί να ρυθμίσει το ρόλο του ανώτερου υπεύθυνου έργου και να συσχετίσει τα χαρακτηριστικά πόρου με αυτό. Αργότερα, ο ρόλος μπορεί να χρησιμοποιηθεί για την αναζήτηση διαθέσιμων πόρων που συμφωνούν με τις απαιτούμενες δεξιότητες πόρου.

1. Στη σελίδα **Ρύθμιση ρόλων**, επιλέξτε **Νέος** και πληκτρολογήστε τις ακόλουθες τιμές:

    - **Αναγνωριστικό ρόλου:** Ανώτερος υπεύθυνος έργου
    - **Περιγραφή:** Ανώτερος υπεύθυνος έργου

2. Επιλέξτε **Δημιουργία**.
3. Επιλέξτε τον ρόλο **Ανώτερος υπεύθυνος έργου** και, στη συνέχεια, επιλέξτε **Ρύθμιση παραμέτρων χαρακτηριστικών**.
4. Στο πεδίο **Τύπος χαρακτηριστικού**, επιλέξτε **Δεξιότητα**.
5. Στο πεδίο **Διαθέσιμα χαρακτηριστικά**, καταγράψτε την δεξιότητα που αναζητάτε.
6. Στο πεδίο **Τύπος χαρακτηριστικού**, επιλέξτε **Πιστοποιητικό**.
7. Στο πεδίο **Διαθέσιμα χαρακτηριστικά**, καταχωρίστε τον τύπο πιστοποιητικού που αναζητάτε.

### <a name="assign-a-project-resource-to-a-project"></a>Ανάθεση πόρου έργου σε έργο

1. Στη σελίδα **Όλα τα έργα**, επιλέξτε το έργο **Φάση 2 αναβάθμισης XYZ**.
2. Στην καρτέλα **Ομάδα έργου και προγραμματισμός**, επιλέξτε **Προσθήκη**.
3. Στο πεδίο **Ρόλος**, επιλέξτε **Μέλος ομάδας**.
4. Επιλέξτε **Κράτηση από ημερολόγιο**.
5. Στη σελίδα **Διαθεσιμότητα πόρου**, επιλέξτε **Ρυθμίσεις προβολής**.
6. Στη σελίδα **Προσαρμογή ρυθμίσεων προβολής**, καταγράψτε τις παρακάτω τιμές:

    - **Μορφή για προβολή εύρους ημερομηνιών:** Ημέρα
    - **Εμφάνιση περιγραφών διαθεσιμότητας:** Ναι
    - **Εμφάνιση υπόλοιπης παραγωγικής ικανότητας:** Ναι

7. Στη λίστα πόρων, επιλέξτε έναν πόρο.
8. Επιλέξτε **Οριστική κράτηση** και **Πλήρης παραγωγική ικανότητα**.


### <a name="assign-a-resource-to-a-default-role"></a>Εκχώρηση πόρου σε προεπιλεγμένο ρόλο

Για να βοηθήσετε τους διαχειριστές πόρων ή έργων μπορείτε να ερευνήσετε λεπτομερώς περαιτέρω τους πόρους που μπορούν να δεσμευτούν για ένα έργο. Μπορείτε να συσχετίσετε έναν προεπιλεγμένο ρόλο με έναν υπάρχοντα πόρο ή έναν πρόσφατο πόρο. Για παράδειγμα, όταν ο Χρήστος προσλήφθηκε, είχε την εμπειρία και τις δεξιότητες για τον ρόλο του επιχειρηματικού αναλυτή. Ο υπεύθυνος πόρων ανέθεσε στον Χρήστο αυτόν τον προεπιλεγμένο ρόλο. Ως εκ τούτου, ο υπεύθυνος πόρων πρόσθεσε τον Χρήστο σε μια ομάδα επιχειρηματικών αναλυτών που είναι διαθέσιμοι για εργασία σε έργα.

Κατά τη διάρκεια της δέσμευσης πόρων, οι υπεύθυνοι έργου μπορούν να φιλτράρουν τους πόρους ρόλων που είναι διαθέσιμοι για εργασία σε έργα. Μπορούν να χρησιμοποιήσουν αυτές τις πληροφορίες ως ένα κριτήριο όταν πραγματοποιούν ανάλυση αποφάσεων με πολλαπλά κριτήρια κατά την ολοκλήρωση του πόρου. Επίσης, μπορούν να προσθέσουν άλλα χαρακτηριστικά πόρου στο φίλτρο για να αναζητήσουν πόρους που έχουν συγκεκριμένες δεξιότητες, εκπαίδευση και εμπειρία για ένα δεδομένο έργο.

**Σενάριο:** Έχει ξεκινήσει ένα εγκεκριμένο έργο και ο ανώτερος υπεύθυνος έργου έχει δεσμευτεί ως προγραμματισμένος πόρος κατά τη διάρκεια του σταδίου σχεδιασμού του έργου. Ο υπεύθυνος πόρων έχει πλέον αποκτήσει έναν πόρο για την εκπλήρωση του ρόλου του ανώτερου υπεύθυνου έργου.

1. Στη σελίδα **Λίστα πόρων**, επιλέξτε **Χρήστος Ιωάννου**.
2. Στη σελίδα **Ρόλος πόρου**, επιλέξτε **Νέος** και πληκτρολογήστε τις ακόλουθες τιμές:

    - **Ισχύς:** Καταγράψτε την τρέχουσα ημερομηνία.
    - **Λήξη:** Καταχωρίστε **Ποτέ**.
    - **Ρόλος:** Καταχωρίστε **Ανώτερος υπεύθυνος έργου**.

3. Επιλέξτε **Αποθήκευση** και κατόπιν κλείστε τη σελίδα.
4. Στην καρτέλα **Δεξιότητες**, προσθέστε τη δεξιότητα **ProjectMgmt** και το πιστοποιητικό **PMP**.

## <a name="set-up-role-based-pricing"></a>Ρύθμιση τιμολόγησης βάσει ρόλων
Όλες οι τιμές κόστους, πωλήσεων και μεταφοράς μπορούν να οριστούν για τους ρόλους.

1. Στη σελίδα **Τιμή πώλησης (ώρα)**, επιλέξτε **Νέα** και καταγράψτε μια ημερομηνία έναρξης ισχύος.
2. Στη στήλη **Ρόλος**, επιλέξτε ένα ρόλο.
3. Στη στήλη **Τιμολόγηση**, καταγράψτε μια τιμή για τον επιλεγμένο ρόλο πόρου.

## <a name="form-a-project-team"></a>Δημιουργία ομάδας έργου
Για να χρησιμοποιήσετε τους ρόλους που είχαν οριστεί προηγουμένως σε ένα έργο, ο υπεύθυνος έργου πρέπει να συσχετίσει τους ρόλους με το έργο. Μπορούν να ανατεθούν σε ένα έργο πολλαπλοί ρόλοι. Για να αποτραπεί η σύγχυση, αυτοί οι ρόλοι επισημαίνονται αυτόματα κατά την κράτηση. Για παράδειγμα, εάν ο υπεύθυνος έργου απαιτεί τρεις μηχανικούς λογισμικού, τότε τρεις ρόλοι μηχανικών λογισμικού που έχουν ετικέτες **μηχανικός λογισμικού 1**, **μηχανικός λογισμκού 2** και **μηχανικός λογισμικού 3** δημιουργούνται αυτόματα. Εάν έχουν οριστεί προηγουμένως χαρακτηριστικά ρόλου για το ρόλο, εφαρμόζονται ως φίλτρο κατά τη διάρκεια των αναζητήσεων για έναν πόρο. Μπορείτε να προσθέσετε πρόσθετα χαρακτηριστικά, όπως απαιτείται, για να περιορίσετε περισσότερο την αναζήτηση.

Επίσης οι ρυθμίσεις προβολής μπορούν να προσαρμοστούν για να παρέχουν μια καλύτερη προβολή της διαθεσιμότητας πόρων. Υπάρχουν επιλογές για την εμφάνιση ωριαίων, ημερήσιων, εβδομαδιαίων, μηνιαίων, τριμηνιαίων και ετήσιων διαθεσιμοτήτων. Υπάρχει επίσης μια επιλογή για να εμφανίσετε τη διαθέσιμη και την υπολειπόμενη παραγωγική ικανότητα για τους πόρους. Αυτή η επιλογή είναι χρήσιμη για τη διαχείριση του χρόνου, όταν εκτιμάτε τον διαθέσιμο χρόνο για δραστηριότητες ή διαθεσιμότητα πόρων.

Ο υπεύθυνος έργου μπορεί να επιλέξει ένα ρόλο στη σελίδα και, στη συνέχεια, εάν υπάρχει διαθέσιμος πόρος που να ταιριάζει με την απαίτηση, να επιλέξει το στοιχείο για να δεσμεύσει έναν πόρο για την πλήρωση του ρόλου. Λάβετε υπόψη σας ότι οι πόροι δεν χρειάζεται να δεσμευτούν σε αυτό το σημείο στο στάδιο σχεδιασμού. Όταν δημιουργείτε μια WBS, μπορείτε να αντικαταστήσετε ρόλους με στελεχωμένους πόρους για το έργο. Εάν οι ρόλοι αντικαθίστανται με στελεχωμένους πόρους στη WBS, η ρύθμιση πόρων ενημερώνει αυτόματα τη λίστα και τον προγραμματισμό της ομάδας έργου.

[![Λίστα ομάδων έργου που περιλαμβάνει τόσο ρόλους όσο και πραγματικούς πόρους](./media/projectresourcing03-1024x368.jpg)](./media/projectresourcing03.jpg) 

Ο υπεύθυνος έργου έχει διάφορες επιλογές για την κράτηση ενός πόρου για ένα έργο, όπως η **Υπολειπόμενη παραγωγική ικανότητα**, η **Πλήρης παραγωγική ικανότητα**, το **Ποσοστό παραγωγικής ικανότητας** και ο **Καθορισμός ωρών**. Αυτές οι επιλογές κράτησης μπορούν να ακυρωθούν οποιαδήποτε στιγμή, εάν αλλάξουν οι αναθέσεις των πόρων. Υποστηρίζονται δύο τύποι κρατήσεων:

- **Οριστική κράτηση** – Η δέσμευση πόρου έχει εγκριθεί και έχει επιβεβαιωθεί ότι θα εργαστεί σχετικά με τη δέσμευση για την καθορισμένη διάρκεια.
- **Προκαταρκτική κράτηση** – Οι δεσμεύσεις πόρων ορίστηκαν στην εργασία σχετικά με τη δέσμευση για την καθορισμένη διάρκεια.

Η ακόλουθη διαδικασία εξηγεί τον τρόπο για να δημιουργήσετε μια ομάδα έργου.

### <a name="create-a-project-team"></a>Δημιουργία ομάδας έργου

1. Στη σελίδα λίστας **Όλα τα έργα**, επιλέξτε ένα έργο και, στη συνέχεια, επιλέξτε **Επεξεργασία**.
2. Στην καρτέλα **Ομάδα έργου και προγραμματισμός**, στο πεδίο **Ημερομηνία λήξης χρονοδιαγράμματος**, καταγράψτε την ημερομηνία έναρξης χρονοδιαγράμματος συν ένα μήνα. Για παράδειγμα, εάν η ημερομηνία έναρξης του χρονοδιαγράμματος είναι η 24 Ιουνίου 2017 (24/06/2017), καταχωρίστε **24/07/2017**.
3. Επιλέξτε **Προσθήκη**.
4. Στο τμήμα παραθύρου **Προσθήκη ρόλων στο έργο** στο πεδίο **Ρόλος**, επιλέξτε **Ανώτερος υπεύθυνος έργου**.
5. Επιλέξτε **Προαπαιτούμενες δεξιότητες**.
6. Στη σελίδα **Επιλογή χαρακτηριστικών**, τα χαρακτηριστικά που έχετε ορίσει προηγουμένως για τον ρόλο του ανώτερου υπεύθυνου έργου επιλέγονται από προεπιλογή. Επιλέξτε **OK**.
7. Στη σελίδα **Προσθήκη ρόλων σε έργο**, στο πεδίο **Αριθμός πόρων**, καταχωρίστε **1**.
8. Στο πεδίο **Πόρος**, η αναζήτηση δείχνει όλους τους πόρους με τις απαιτούμενες δεξιότητες. Επιλέξτε **Χρήστος Ιωάννου** και, στη συνέχεια, επιλέξτε **Δημιουργία**.
9. Στη σελίδα **Έργο**, επιλέξτε **Προσθήκη**.
10. Στο τμήμα παραθύρου **Προσθήκη ρόλων στο έργο** στο πεδίο **Ρόλος**, επιλέξτε **Μέλος ομάδας**. Στο πεδίο **Αριθμός πόρων**, καταχωρείστε **5**.
11. Επιλέξτε **Δημιουργία**.
12. Στη σελίδα **Έργα**, επιλέξτε **Κάλυψη πόρου**.

## <a name="resource-capacity-synchronization"></a>Συγχρονισμός παραγωγικής ικανότητας ενός πόρου
Οι διαδικασίες για τον συγχρονισμό των πόρων εγγυώνται ότι οι πληροφορίες για το ημερολόγιο και το ημερολόγιο βάσης θα μετατραπούν σε προγραμματισμό πόρων έργου. Εάν γίνει αλλαγή του ημερολογίου, οι διεργασίες κάνουν τις απαιτούμενες ενημερώσεις στον προγραμματισμό των πόρων έργου. Επίσης, οι διαδικασίες βοηθούν στη βελτίωση των επιδόσεων, επειδή οι πληροφορίες πόρου του ημερολογίου συγχρονίζονται εκ των προτέρων. Ως εκ τούτου, οι ενημερώσεις των πληροφοριών προγραμματισμού πόρων εμφανίζονται πιο γρήγορα. Συνιστούμε να προγραμματίζετε τις διεργασίες ομαδικά δέσμες αντί για μία κάθε φορά. Διαφορετικά, υπάρχει ο κίνδυνος να ξεχάσει κάποιος τις ημερομηνίες χωρίς αποκλεισμούς, όταν οι πληροφορίες συγχρονίστηκαν για τελευταία φορά. Εάν δεν χρησιμοποιηθούν ημερομηνίες χωρίς αποκλεισμούς, ενδέχεται να προκύψουν κενά κατά το συγχρονισμό ημερομηνιών.

![Συγχρονισμός ημερολογίου](./media/projectresourcing04-1024x471.jpg)

### <a name="synchronize-resource-capacity-roll-ups"></a>Συγχρονισμός συναθροίσεων παραγωγικής ικανότητας πόρου

Η διαδικασία συγχρονισμού έχει σχεδιαστεί για το συγχρονισμό όλων των πληροφοριών του ημερολογίου πόρου. Αυτές οι πληροφορίες περιλαμβάνουν πληροφορίες βασικού ημερολογίου σχετικά με τυχόν αλλαγές στον πίνακα παραγωγικής ικανότητας ημερολογίου πόρου του έργου. Εάν προστεθούν νέοι πόροι στο έργο, ο συγχρονισμός εγγυάται ότι οι πληροφορίες του ενημερωμένου ημερολογίου είναι διαθέσιμες. Αυτός ο συγχρονισμός μπορεί να γίνει οποιαδήποτε στιγμή.

Συνιστούμε να χρησιμοποιήσετε μια ομάδα. Οι επιλογές είναι διαθέσιμες κατά το συγχρονισμό των δεσμεύσεων παραγωγικής ικανότητας.

1. Επιλέξτε **Διαχείριση έργου και λογιστικής** &gt; **Περιοδικός** &gt; **Συγχρονισμός παραγωγικής ικανότητας** &gt; **Συγχρονισμός συναθροίσεων παραγωγικής ικανότητας πόρων**.
2. Ορίστε τις επιλογές στον πίνακα που ακολουθεί.

    | Επιλογή      | Περιγραφή |
    |-------------|-------------|
    | Κωδικός περιόδου | Προαιρετικά, επιλέξτε τον κωδικό χρονικού διαστήματος ημερομηνιών γενικής λογιστικής για να ορίσετε τις ημερομηνίες έναρξης και λήξης για τη διαδικασία συγχρονισμού για τις συναθροίσεις παραγωγικής ικανότητας πόρων. |
    | Ημερομηνία έναρξης  | Καταγράψτε την ημερομηνία έναρξης για τη διαδικασία συγχρονισμού για τις συναθροίσεις παραγωγικής ικανότητας πόρων. |
    | Ημερομηνία λήξης    | Καταγράψτε την ημερομηνία λήξης για τη διαδικασία συγχρονισμού για τις συναθροίσεις παραγωγικής ικανότητας πόρων. |

[![Διαδικασία συγχρονισμού](./media/projectresourcing09.jpg)](./media/projectresourcing09.jpg)

## <a name="set-up-roles-on-wbs-templates"></a>Ρύθμιση ρόλων σε πρότυπα WBS
Οι υπεύθυνοι έργου μπορούν να ρυθμίσουν πρότυπα WBS, τα οποία μπορούν να εφαρμόσουν όταν δημιουργούν μια WBS για νέα έργα. Οι υπεύθυνοι έργου μπορούν να προσθέσουν ρόλους κατά τη δημιουργία ενός προτύπου. Χρησιμοποιήστε την παρακάτω διαδικασία για να αναθέσετε ένα ρόλο σε ένα πρότυπο WBS.

1. Επιλέξτε **Διαχείριση έργων και λογιστικής** &gt; **Ρύθμιση** &gt; **Έργα** &gt; **Πρότυπα δομής ανάλυσης εργασίας**.
2. Επιλέξτε **Λεπτομέρειες** για ένα επιλεγμένο πρότυπο WBS.
3. Επιλέξτε μια εργασία από τη λίστα και, στη συνέχεια, στο πεδίο **Ρόλος**, επιλέξτε ένα ρόλο που θα αναθέσετε στην εργασία.

### <a name="work-with-a-wbs"></a>Εργασία με WBS

Μπορείτε να δημιουργήσετε μια νέα WBS ή μπορείτε να αντιγράψετε μια WBS από ένα υπάρχον πρότυπο WBS. Ένας υπεύθυνος έργου μπορεί εύκολα να διαχειριστεί τους πόρους, αναθέτοντας ρόλους σε νέες εργασίες στην WBS. Οι ρόλοι μπορούν να αντικατασταθούν είτε μετά την απόκτηση ενός πόρου είτε μετά την αναγνώρισή του από έναν επιβεβαιωμένο πόρο για την εργασία. Με αυτήν την ευελιξία, οι υπεύθυνοι έργου μπορούν να εκτελέσουν τις ακόλουθες εργασίες:

- Να προσδιορίσουν τον αριθμό των πόρων που απαιτούνται για τα πακέτα εργασιών WBS.
- Να εκτιμήσουν το κόστος του έργου.
- Να καθορίσουν έναν προκαταρκτικό προϋπολογισμό.
- Να υπολογίσουν τη διάρκεια της δραστηριότητας, με βάση τους ρόλους και τους πόρους.
- Να αναπτύξουν ορισμένα σχέδια διαχείρισης έργου, βάσει των διαθέσιμων πληροφοριών του έργου.

Στο WBS έχουν προστεθεί πρόσθετες επιλογές για την καλύτερη χρήση της δυνατότητας ανάθεσης πόρων.

<table>
<colgroup>
<col width="50%" />
<col width="50%" />
</colgroup>
<thead>
<tr class="header">
<th>Επιλογή</th>
<th>Περιγραφή</th>
</tr>
</thead>
<tbody>
<tr class="odd">
<td>Αναθέσεις πόρων</td>
<td>Προβάλετε τους πόρους που έχουν ανατεθεί, τις ημερομηνίες, τον αριθμό των ωρών και τον τύπο κράτησης για τις εργασίες στη WBS.</td>
</tr>
<tr class="even">
<td>Αυτόματη δημιουργία ομάδας</td>
<td>Προσθέστε αυτόματα τους πόρους που έχουν προγραμματιστεί με τη χρήση ρόλων που σχετίζονται με μια εργασία. Το Finance προτείνει αυτόματα προσχεδιασμένους πόρους χρησιμοποιώντας ανάλυση αποφάσεων με πολλά κριτήρια βάσει ρόλων. Αφού οριστούν οι ρόλοι και η προσπάθεια (ώρες) για τις εργασίες σε μια WBS και αφού καταστεί διαθέσιμη η δομή, επιλέξτε <strong>Αυτόματη δημιουργία ομάδας</strong>. Ο απαιτούμενος αριθμός των προγραμματισμένων πόρων προστίθεται στη WBS και στην καρτέλα <strong>Προγραμματισμός έργου και ομάδας</strong>.</td>
</tr>
<tr class="odd">
<td>Πόρος (αναπτυσσόμενη λίστα)</td>
<td>Στη σελίδα <strong>Έναρξη ανάθεσης πόρου</strong>, μπορείτε να επιλέξετε πόρους για οριστική ή προκαταρκτική κράτηση με βάση την καθορισμένη διάρκεια. Μπορείτε να προσαρμόσετε τις ρυθμίσεις προβολής για να δείτε και να ορίσετε τη διάρκεια των δραστηριοτήτων πόρων. Μπορείτε να επιλέξετε και να αναθέσετε πόρους σε επίπεδο πακέτου εργασιών χρησιμοποιώντας τις παρακάτω επιλογές:
<ul>
<li><strong>Αποδοχή</strong> – Επιβεβαιώστε τις αλλαγές στον πόρο που έχει ανατεθεί σε μια εργασία.</li>
<li><strong>Ακύρωση</strong> – Ακυρώστε τις αλλαγές στον πόρο που έχει ανατεθεί σε μια εργασία.</li>
<li><strong>Αυτόματη ανάθεση</strong> – Ένας διαθέσιμος στελεχωμένος πόρος που έχει έναν αντίστοιχο ρόλο επιλέγεται αυτόματα και αντιστοιχίζεται στην επιλεγμένη εργασία.</li>
</ul></td>
</tr>
</tbody>
</table>

1. Στη σελίδα **Όλα τα έργα**, επιλέξτε το έργο **Φάση 2 αναβάθμισης XYZ**.
2. Επιλέξτε **Σχεδιασμός** &gt; **Δραστηριότητες** &gt; **Δομή ανάλυσης εργασίας**.
3. Επιλέξτε **Δημιουργία** για να προσθέσετε τις παρακάτω δραστηριότητες επιπέδου ένα στη WBS:

    - Προετοιμασία
    - Σχεδιασμός
    - Εκτέλεση
    - Παρακολούθηση και έλεγχος
    - Κλείσιμο 

4. Ορισμός των ημερομηνιών και της προσπάθειας (ώρες), όπως φαίνεται στην παρακάτω εικόνα.

    [![Ορισμός ημερομηνιών και προσπάθειας](./media/projectresourcing10.jpg)](./media/projectresourcing10.jpg)

5. Επιλέξτε τη γραμμή εργασίας **Προετοιμασία** και μετά στο πεδίο **Ρόλος**, επιλέξτε **Ανώτερος υπεύθυνος έργου**.
6. Επιλέξτε **Δημοσίευση**.
7. Στην ίδια γραμμή, στο πεδίο **Πόρος**, επιλέξτε **Χρήστος Ιωάννου** και, στη συνέχεια, επιλέξτε **Αποδοχή**.
8. Επιλέξτε τη γραμμή εργασίας **Σχεδιασμός** και, στη συνέχεια, στο πεδίο **Ρόλος**, επιλέξτε **Επιχειρηματικός αναλυτής**.
9. Επιλέξτε **Δημοσίευση** και, στη συνέχεια, επιλέξτε **Αυτόματη δημιουργία ομάδας**.
10. Στο πλαίσιο μηνύματος που εμφανίζεται, επιλέξτε **Ναι**.
11. Στο πεδίο **Πόρος**, επαληθεύστε ότι η τιμή είναι **Επιχειρηματικός αναλυτής 1**.
12. Για τον πόρο **Επιχειρηματικός αναλυτής 1**, ανοίξτε την αναζήτηση και επιλέξτε **Έναρξη αναθέσεων πόρων**. Στη συνέχεια, επιλέξτε έναν εργαζόμενο για την εργασία.
13. Επιλέξτε **Προκαταρκτική ανάθεση** &gt; **Πλήρης παραγωγική ικανότητα**.

    > [!NOTE] 
    > Δεν λάβετε προειδοποίηση ότι ο καθορισμένος πόρος είναι τώρα 2, επειδή ο αριθμός των πόρων παραμένει 1.

14. Στη σελίδα **Δομή ανάλυσης εργασίας**, επικυρώστε την ανάθεση πόρου στη WBS και, στη συνέχεια, επιλέξτε **Αποθήκευση**.

## <a name="resource-fulfillment-for-planned-resources"></a>Κάλυψη πόρου για προγραμματισμένους πόρους
Ένας υπεύθυνος έργου μπορεί να σχεδιάσει τους απαιτούμενους ρόλους πόρων για ένα έργο. Ο υπεύθυνος πόρων θα βλέπει αυτούς τους προγραμματισμένους πόρους ως αιτήσεις στη σελίδα **Κάλυψη πόρων** και μπορεί να αναθέσει πραγματικούς πόρους.

1. Στη σελίδα **Όλα τα έργα**, επιλέξτε το έργο **Φάση 2 αναβάθμισης XYZ**.
2. Επιλέξτε **Έργο** και στη συνέχεια, επιλέξτε **Επεξεργασία**.
3. Στην καρτέλα **Ομάδα έργου και προγραμματισμός**, επιλέξτε **Προσθήκη**.
4. Στο παράθυρο διαλόγου **Προσθήκη ρόλων**, επιλέξτε τον ρόλο **Προγραμματιστής λογισμικού**.
5. Επιλέξτε **Δημιουργία** και κατόπιν κλείστε τη σελίδα έργου.
6. Στη σελίδα **Κάλυψη πόρου**, επιλέξτε **Προγραμματιστής λογισμικού 1** για το έργο **Φάση 2 έργου αναβάθμισης XYZ**.
7. Επιλέξτε έναν εργαζόμενο και μετά επιλέξτε **Ανάθεση**.
8. Επαληθεύστε ότι η γραμμή για τον **Προγραμματιστή λογισμικού 1** έχει καταργηθεί για το έργο **Φάση 2 του έργου αναβάθμισης XYZ**.
9. Στην καρτέλα **Ομάδα έργου και προγραμματισμός** για το έργο **Φάση 2 έργου αναβάθμισης XYZ**, επαληθεύστε ότι ο εργαζόμενος που επιλέξατε στο προηγούμενο βήμα έχει προστεθεί ως **Προγραμματιστής λογισμικού**.

## <a name="requests-for-project-resources"></a>Αιτήσεις για πόρους έργου
Η λειτουργικότητα για τον προγραμματισμό πόρων έργου επιτρέπει σε όλους τους διαχειριστές πόρων να κατανείμουν ανθρώπινους πόρους σε δεσμεύσεις ή έργα. Για να ενεργοποιήσετε αυτήν τη λειτουργικότητα, ολοκληρώστε τις παρακάτω εργασίες ή επαληθεύστε ότι έχουν ολοκληρωθεί:

- Ρύθμιση ακολουθιών αριθμών.
- Ρύθμιση ροών εργασιών διαχείρισης έργου και λογιστικής.
- Ενεργοποίηση ροών εργασιών αιτήσεων πόρων.

Μετά την ολοκλήρωση των προηγούμενων εργασιών, μπορείτε να ολοκληρώσετε τις παρακάτω εργασίες όπως εσείς απαιτείτε:

- Δημιουργήστε μια αίτηση πόρου από έναν στελεχωμένο πόρο με προκαταρκτική κράτηση.
- Παρακολούθηση αιτήσεων πόρων.
- Κάλυψη αιτημάτων πόρων.
- Αίτημα από πόρο στελεχωμένο από μια WBS.
- Κάντε κράτηση πόρων σε ένα έργο χωρίς να απαιτείται η υποβολή αιτήματος για στελεχωμένο πόρο.

## <a name="monitor-project-teams"></a>Παρακολούθηση ομάδων έργου
1. Στη σελίδα **Όλα τα έργα**, επιλέξτε τη σύνδεση **Αναγνωριστικό έργου** για το έργο **Φάση 2 αναβάθμισης XYZ**.
2. Στη συνοπτική καρτέλα **Ομάδα έργου και προγραμματισμός**, επαληθεύστε ότι οι πόροι έργου που παρατίθενται είναι σωστοί.
