---
title: Ρύθμιση παραμέτρων αυτόματης δημιουργίας τιμολογίων
description: Αυτό το άρθρο παρέχει πληροφορίες σχετικά με τον τρόπο ρύθμισης παραμέτρων του συστήματος για αυτόματη δημιουργία τιμολογίων.
author: rumant
ms.date: 10/13/2020
ms.topic: article
ms.reviewer: johnmichalak
ms.author: rumant
ms.openlocfilehash: 273e00e7841c8a34e249e54a7d868034bc34a1f7
ms.sourcegitcommit: 6cfc50d89528df977a8f6a55c1ad39d99800d9b4
ms.translationtype: HT
ms.contentlocale: el-GR
ms.lasthandoff: 06/03/2022
ms.locfileid: "8920612"
---
# <a name="configure-automatic-invoice-creation"></a>Ρύθμιση παραμέτρων αυτόματης δημιουργίας τιμολογίων

_**Ισχύει για:** Project Operations για σενάρια βασισμένα σε πόρους/μη εφοδιασμένα_


Ολοκληρώστε τα παρακάτω βήματα για να ρυθμίσετε τις παραμέτρους μιας αυτοματοποιημένης εκτέλεσης τιμολογίων στο Dynamics 365 Project Operations.

1. Μεταβείτε στις **Ρυθμίσεις** > **Μαζικές εργασίες**.
2. Δημιουργήστε μια μαζική εργασία και ονομάστε την **Δημιουργία τιμολογίων λειτουργιών έργου**. Το όνομα της μαζικής εργασίας πρέπει να περιλαμβάνει τις λέξεις "δημιουργία τιμολογίων".
3. Στο πεδίο **Τύπος εργασίας**, επιλέξτε **Κανένας**. Από προεπιλογή, οι επιλογές **Συχνότητα καθημερινά** και **Είναι ενεργό** έχουν οριστεί σε **Ναι**.
4. Επιλέξτε **Εκτέλεση ροής εργασίας**. Στο παράθυρο διαλόγου **Αναζήτηση καρτέλας**, θα δείτε τρεις ροές εργασιών:

    - ProcessRunCaller
    - ProcessRunner
    - UpdateRoleUtilization

5. Επιλέξτε **ProcessRunCaller** και μετά επιλέξτε **Προσθήκη**.
6. Στο επόμενο παράθυρο διαλόγου, κάντε κλικ στο κουμπί **ΟΚ**. Μια ροή εργασίας **Αναμονή** ακολουθείται από μια ροή εργασίας **Διαδικασία**.

  > [!NOTE]
  > Μπορείτε επίσης να επιλέξετε **ProcessRunner** στο βήμα 5. Στη συνέχεια, όταν επιλέξετε **OK**, μια ροή εργασιών **Διαδικασία** ακολουθείται από μια ροή εργασιών **Αναμονή**.

Οι ροές εργασιών **ProcessRunCaller** και **ProcessRunner** δημιουργούν τιμολόγια. Το **ProcessRunCaller** καλεί **ProcessRunner**. Το **ProcessRunner** είναι η ροή εργασιών που δημιουργεί πράγματι τα τιμολόγια. Διατρέχει όλες τις γραμμές σύμβασης για τις οποίες πρέπει να δημιουργηθούν τιμολόγια και δημιουργεί τιμολόγια για αυτές τις γραμμές. Για να καθορίσετε τις γραμμές σύμβασης για τις οποίες πρέπει να δημιουργηθούν τιμολόγια, η εργασία εξετάζει τις ημερομηνίες εκτέλεσης του τιμολογίου για τις γραμμές της σύμβασης. Εάν οι γραμμές σύμβασης που ανήκουν σε μία σύμβαση έχουν την ίδια ημερομηνία εκτέλεσης τιμολογίου, οι συναλλαγές συνδυάζονται σε ένα τιμολόγιο που έχει δύο γραμμές τιμολογίου. Εάν δεν υπάρχουν συναλλαγές για τη δημιουργία τιμολογίων, η εργασία θα παραλείψει τη δημιουργία τιμολογίων.

Αφού ολοκληρωθεί η εκτέλεση του **ProcessRunner**, καλεί το **ProcessRunCaller**, παρέχει την ώρα λήξης και κλείνει. Το **ProcessRunCaller** ξεκινά ένα χρονόμετρο που εκτελείται για 24 ώρες από την καθορισμένη ώρα λήξης. Στο τέλος του χρονοδιακόπτη, το **ProcessRunCaller** έχει κλείσει.

Η μαζική εργασία διεργασίας για τη δημιουργία τιμολογίων είναι μια επαναλαμβανόμενη εργασία. Εάν αυτή η μαζική διεργασία εκτελείται πολλές φορές, δημιουργούνται πολλές παρουσίες της εργασίας και προκαλούν σφάλματα. Επομένως, θα πρέπει να ξεκινήσετε τη μαζική διεργασία μόνο μία φορά και θα πρέπει να την επανεκκινήσετε μόνο εάν σταματήσει να εκτελείται.

> [!NOTE]
> Η μαζική τιμολόγηση εκτελείται μόνο για γραμμές σύμβασης έργου που έχουν ρυθμιστεί από χρονοδιαγράμματα τιμολογίων. Μια γραμμή σύμβασης με μέθοδο χρέωσης σταθερής τιμής πρέπει να έχει ρυθμισμένα ορόσημα. Μια γραμμή σύμβασης έργου με μέθοδο χρέωσης χρόνου και υλικού θα πρέπει να έχει ρυθμιστεί ως χρονοδιάγραμμα τιμολογίου βάσει ημερομηνίας. Το ίδιο ισχύει και για τη γραμμή σύμβασης βάσει έργου.     


[!INCLUDE[footer-include](../includes/footer-banner.md)]