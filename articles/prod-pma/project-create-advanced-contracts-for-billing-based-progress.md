---
title: Δημιουργία σύνθετων συμβάσεων για χρέωση με βάση την πρόοδο
description: Αυτό το θέμα επεξηγεί τον τρόπο δημιουργίας συμβάσεων έργου έτσι ώστε να μπορείτε να δημιουργήσετε τιμολόγια για πελάτες, με βάση ένα ποσοστό ολοκληρωμένης εργασίας.
author: RadhikaRS
manager: AnnBe
ms.date: 03/26/2020
ms.topic: article
ms.prod: ''
ms.service: dynamics-ax-applications
ms.technology: ''
audience: Application User
ms.reviewer: kfend
ms.search.scope: Core, Operations
ms.custom: ''
ms.assetid: ''
ms.search.region: Global
ms.search.industry: Service industries
ms.author: andchoi
ms.dyn365.ops.version: 7
ms.search.validFrom: 2019-01-15
ms.openlocfilehash: 1a83785a9db4dffc4585acf11ef971c08594f312
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: el-GR
ms.lasthandoff: 10/16/2020
ms.locfileid: "4077045"
---
# <a name="create-advanced-contracts-for-billing-based-on-progress"></a>Δημιουργία σύνθετων συμβάσεων για χρέωση με βάση την πρόοδο
[!include [banner](../includes/banner.md)]

Αυτό το θέμα επεξηγεί τον τρόπο δημιουργίας συμβάσεων έργου έτσι ώστε να μπορείτε να δημιουργήσετε τιμολόγια για πελάτες, με βάση ένα ποσοστό ολοκληρωμένης εργασίας. Τα ποσά τιμολογίων υπολογίζονται αυτόματα για τις κατηγορίες προϋπολογισμού του έργου που ορίζετε για ένα έργο. Ο χρόνος τιμολόγησης ορίζεται όταν διαπραγματεύεστε τη σύμβαση έργου με τον πελάτη.

Χρησιμοποιήστε τις διαδικασίες σε αυτό το θέμα για να δημιουργήσετε μια σύμβαση, ένα συσχετισμένο έργο και τους κανόνες χρέωσης που υπολογίζουν ποσά τιμολογίων για τις κατηγορίες προϋπολογισμού της εργασίας που ορίζετε για το έργο.

Αφού δημιουργήσετε τη σύμβαση και το έργο, μπορείτε να δημιουργήσετε τις λεπτομέρειες του έργου. Για παράδειγμα, μπορείτε να καθορίσετε τις δραστηριότητες και να αναθέσετε εργαζομένους στο έργο.

## <a name="example"></a>Παράδειγμα

Ο οργανισμός σας είναι μια εταιρεία ανάπτυξης λογισμικού. Συμφωνείτε να αναπτύξετε ένα πακέτο λογαριασμών μισθοδοσίας για έναν πελάτη με συνολικό κόστος 20.000 δολάρια ΗΠΑ (USD). Ο οργανισμός σας συμφωνεί με την τιμολόγηση του πελάτη καθώς ολοκληρώνετε συγκεκριμένα ποσοστά του έργου. Μπορείτε να ορίσετε τις παρακάτω κατηγορίες έργου για την εργασία, έτσι ώστε να μπορείτε να τις χρησιμοποιήσετε στη διαδικασία χρέωσης:

- Συμβουλευτικές υπηρεσίες
- Σχεδίαση
- Εγκατάσταση

Μπορείτε επίσης να ορίσετε κανόνες χρέωσης που υπολογίζουν αυτόματα τα ποσά τιμολόγησης για το ποσοστό της εργασίας έργου που ολοκληρώνεται για κάθε κατηγορία.

Η διαχείριση προϋπολογισμού δημιουργεί έναν προϋπολογισμό για τις κατηγορίες έργου. Ο όγκος της ολοκληρωμένης εργασίας υπολογίζεται αυτόματα ως ποσοστό της πραγματικής εργασίας σε σύγκριση με τα προϋπολογισμένα ποσά.

## <a name="prerequisites"></a>Προαπαιτούμενα στοιχεία

Για να δημιουργήσετε ένα έργο που χρησιμοποιεί κανόνες χρέωσης, πρέπει να ορίσετε τις ακολουθίες αριθμών για τους κανόνες χρέωσης και ένα ημερολόγιο τελών που χρησιμοποιείται για την καταχώρηση των χρεώσεων προόδου.

1. Μεταβείτε στη **Διαχείριση έργου και λογιστική** \> **Ρύθμιση** \> **Παράμετροι διαχείρισης έργου και λογιστικής**.
2. Στη σελίδα **Παράμετροι διαχείρισης έργου και λογιστικής** , στην καρτέλα **Ακολουθίες αριθμών** , ρυθμίστε την ακολουθία αριθμών που θέλετε να χρησιμοποιήσετε όταν δημιουργούνται οι κανόνες χρέωσης.
3. Μεταβείτε στην επιλογή **Διαχείριση έργου και λογιστική** \> **Ημερολόγια** \> **Χρέωση**.
4. Στη σελίδα **Ημερολόγιο τελών** , επιλέξτε **Δημιουργία** και καταχωρίστε το όνομα του ημερολογίου.

## <a name="create-a-contract-for-progress-billings"></a>Δημιουργία σύμβασης για τις χρεώσεις προόδου

Χρησιμοποιήστε αυτήν τη διαδικασία για να δημιουργήσετε μια σύμβαση έργου για ένα έργο με προκαθορισμένη τιμή. Δημιουργείτε ένα τιμολόγιο έργου όταν η εργασία που ολοκληρώνεται στο έργο φθάνει σε ένα καθορισμένο ποσοστό.

1. Μεταβείτε στην επιλογή **Διαχείριση έργου και λογιστική** \> **Έργα** \> **Συμβάσεις έργου**.
2. Στη σελίδα **Συμβάσεις έργου** , επιλέξτε **Νέα**.
3. Στο παράθυρο διαλόγου **Νέα σύμβαση έργου** , ορίστε τα ακόλουθα πεδία:

    - **Όνομα**.
    - **Τύπος χρηματοδότησης**
    - **Προέλευση χρηματοδότησης**
    - **Νόμισμα πωλήσεων** – Από προεπιλογή, αυτή η νομισματική μονάδα χρησιμοποιείται για τιμολόγια πελατών που σχετίζονται με τη σύμβαση έργου. Ωστόσο, μπορείτε να αλλάξετε τη νομισματική μονάδα πωλήσεων σε ένα συγκεκριμένο τιμολόγιο πελάτη.

4. Επιλέξτε **OK**. Οι πληροφορίες αντιγράφονται στην κεφαλίδα της σελίδας **Συμβάσεις έργου**.
5. Στη σελίδα **Συμβάσεις έργου** , συμπληρώστε τις υπόλοιπες απαιτούμενες πληροφορίες για το έργο.

## <a name="create-a-project-for-progress-billings"></a>Δημιουργία έργου για τις χρεώσεις προόδου

Ακολουθήστε τα παρακάτω βήματα για να δημιουργήσετε ένα έργο και τυχόν δευτερεύοντα έργα που σχετίζονται με μια σύμβαση έργου.

1. Μεταβείτε στην επλογή **Διαχείριση έργου και λογιστική** \> **Έργα** \> **Όλα τα έργα**.
2. Στη σελίδα **Όλα τα έργα** επιλέξτε **Νέο**.
3. Στο παράθυρο διαλόγου **Νέο έργο** , στο πεδίο **Τύπος έργου** , επιλέξτε **Χρόνος και υλικό**.
4. Επιλέξτε μια ομάδα έργου. Μια ομάδα έργου καθορίζει τις πληροφορίες καταχώρησης για τα έργα που έχουν ανατεθεί στην ομάδα.
5. Επιλέξτε **Δημιουργία έργου**.
6. Μετά τη δημιουργία του έργου, ορίστε το στάδιο έργου **Σε εξέλιξη**.

## <a name="create-a-budget-for-a-project"></a>Δημιουργία προϋπολογισμού για ένα έργο

Οι κατηγορίες προϋπολογισμού χρησιμοποιούνται για τον αυτόματο υπολογισμό των ποσών τιμολόγησης για το ποσοστό της εργασίας που ολοκληρώνεται για κάθε κατηγορία. Ακολουθήστε τα παρακάτω βήματα για να δημιουργήσετε κατηγορίες προϋπολογισμού για τις εκτιμώμενες δαπάνες.

1. Μεταβείτε στην επλογή **Διαχείριση έργου και λογιστική** \> **Έργα** \> **Όλα τα έργα**.
2. Στη σελίδα **Όλα τα έργα** , επιλέξτε και ανοίξτε το έργο που θέλετε.
3. Στη σελίδα **Έργα** , στο τμήμα παραθύρου ενεργειών, στην καρτέλα **Σχέδιο** , στην ομάδα **Προϋπολογισμός** επιλέξτε **Προϋπολογισμός έργου**.
4. Στη σελίδα **Προϋπολογισμός έργου** , καταγράψτε ένα εκτιμώμενο κόστος για κάθε κατηγορία του έργου.

## <a name="create-billing-rules-for-progress-billings"></a>Δημιουργία κανόνων χρέωσης για χρεώσεις προόδου

1. Μεταβείτε στην επιλογή **Διαχείριση έργου και λογιστική** \> **Έργα** \> **Συμβάσεις έργου**.
2. Στη σελίδα **Συμβάσεις έργου** επιλέξτε και ανοίξτε μια σύμβαση έργου.
3. Στη σελίδα σύμβασης έργου, στη συνοπτική καρτέλα **Κανόνες χρέωσης** , επιλέξτε **Προσθήκη**.
4. Στη σελίδα **Κανόνας χρέωσης** , στο πεδίο **Τύπος γραμμής** , επιλέξτε **Πρόοδος**.
5. Στη συνοπτική καρτέλα **Λεπτομέρειες γραμμής κανόνα χρέωσης** , στο πεδίο **Τιμή σύμβασης** , καταγράψτε τη συνολική αξία της σύμβασης.
6. Στο πεδίο **Κατηγορία** , επιλέξτε την κατηγορία στην οποία θα καταχωρείται η συναλλαγή τέλους.
7. Στο πεδίο **Έργο** , επιλέξτε το έργο που χρησιμοποιεί αυτόν τον κανόνα χρέωσης.
8. Προαιρετικό: εκχωρήστε τον κανόνα χρέωσης σε πρόσθετα έργα. Στη συνοπτική καρτέλα **Έργο** στην ενότητα **Διαθέσιμα έργα** , επιλέξτε ένα έργο και, στη συνέχεια, κάντε κλικ στο κουμπί δεξιού βέλους για να προσθέσετε το έργο στην ενότητα **Επιλεγμένα έργα**.
9. Προαιρετικό: Υπολογίστε το ποσοστιαίο ποσό που παρακρατεί ο πελάτης από τις πληρωμές σε ένα τιμολόγιο. Στη συνοπτική καρτέλα **Όροι κράτησης πληρωμής** , επιλέξτε την προέλευση χρηματοδότησης και, στη συνέχεια, στο πεδίο **Ποσοστό κράτησης** , καταγράψτε το ποσοστό κράτησης.
10. Επαναλάβετε αυτά τα βήματα για να δημιουργήσετε πρόσθετους κανόνες χρέωσης για τη σύμβαση έργου.


[!INCLUDE[footer-include](../includes/footer-banner.md)]