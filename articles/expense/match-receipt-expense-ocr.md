---
title: Συμφωνία μιας απόδειξης με ένα έξοδο με χρήση OCR
description: Αυτό το θέμα παρέχει πληροφορίες σχετικά με την επεξεργασία οπτικής αναγνώρισης χαρακτήρων (OCR) για αποδείξεις.
author: suvaidya
manager: AnnBe
ms.date: 09/23/2020
ms.topic: article
ms.prod: ''
ms.service: dynamics-365-customerservice
ms.search.form: ''
audience: Application User
ms.reviewer: kfend
ms.search.scope: ''
ms.search.region: ''
ms.author: shylaw
ms.search.validFrom: ''
ms.dyn365.ops.version: ''
ms.openlocfilehash: 62d6316c9602089518a94267d8ef2b7fb8d59cd0
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: el-GR
ms.lasthandoff: 10/16/2020
ms.locfileid: "4076881"
---
# <a name="match-a-receipt-to-an-expense-using-ocr"></a>Συμφωνία μιας απόδειξης με ένα έξοδο με χρήση OCR

_**Ισχύει για:** Εργασίες έργου για σενάρια βασισμένα σε πόρους/μη εφοδιασμένα, ανάπτυξη Lite - συμφωνία για προτιμολόγηση_

Η καταχώρηση εξόδων έχει ενισχυθεί με την εισαγωγή της επεξεργασίας οπτικής αναγνώρισης χαρακτήρων (OCR) για αποδείξεις. Αυτή η λειτουργικότητα έχει σχεδιαστεί για τη βελτίωση της εμπειρίας του χρήστη κατά τη δημιουργία αναφορών εξόδων.

## <a name="key-features"></a>Δυνατότητες κλειδιά

- Το σύστημα εξάγει το όνομα του εμπόρου, την ημερομηνία και το συνολικό ποσό από τις αποδείξεις.
- Το σύστημα θα προσπαθεί να αντιστοιχίσει μη συνημμένες αποδείξεις με μη προσαρτημένες συναλλαγές εξόδων.
- Μπορείτε να δημιουργήσετε καταχωρημένες συναλλαγές εξόδων με μη αυτόματο τρόπο από αποδείξεις.

## <a name="attach-receipts-to-an-expense-report"></a>Επισύναψη αποδείξεων σε μια αναφορά εξόδων

Για την αυτόματη προσάρτηση αποδείξεων που περιλαμβάνουν συναλλαγές με πιστωτικές κάρτες όταν δημιουργείται μια αναφορά εξόδων, ολοκληρώστε τα παρακάτω βήματα.

  1. Ανοίξτε το χώρο εργασίας **Διαχείριση εξόδων**.
  2. Στη σελίδα **Αποδείξεις**, επαληθεύστε ότι υπάρχουν αποδεικτικά που δεν έχουν επισυναφθεί. Μπορείτε, επίσης, να αποστείλετε αποδείξεις στην καρτέλα **Αποδείξεις**.
  3. Στη καρτέλα **Έξοδα**, επαληθεύστε ότι υπάρχουν έξοδα που δεν έχουν επισυναφθεί. Κατά κανόνα, ο διαχειριστής εξόδων εισαγάγει αυτά τα έξοδα από τον παροχέα της πιστωτικής κάρτας.
  4. Επιλέξτε **Νέα αναφορά εξόδων**. Λάβετε υπόψη ότι τώρα μπορείτε να συμπεριλάβετε έξοδα και αποδείξεις, επίσης όταν δημιουργείτε μια αναφορά εξόδων. Εάν προσθέσετε και έξοδα και αποδείξεις, ενεργοποιείται η αυτόματη αντιστοίχιση των αποδείξεων με τα έξοδα.

## <a name="create-or-match-receipts-to-an-expense-report"></a>Δημιουργία ή αντιστοίχηση αποδείξεων σε μια αναφορά εξόδων
Για να δημιουργήσετε ένα έξοδο ή να αντιστοιχίσετε ένα έξοδο από μια απόδειξη, ολοκληρώστε τα παρακάτω βήματα.

  1. Σε μια αναφορά εξόδων, στην καρτέλα **Αποδείξεις**, επισυνάψτε μια απόδειξη επιλέγοντας **Προσθήκη αποδείξεων**.
  2. Κάτω από την ληφθείσα εικόνα της απόδειξης, προσέξτε τις επιλογές **Δημιουργία** και **Αντιστοίχιση**.

      - Επιλέξτε **Δημιουργία** για να δημιουργήσετε μια συναλλαγή εξόδων που καταχωρείται με μη αυτόματο τρόπο και συμπληρώστε τις τιμές που έχουν εξαχθεί από την απόδειξη.
      - Εάν επιλέξετε **Αντιστοίχηση**, το σύστημα θα επιχειρήσει να αντιστοιχίσει ένα υφιστάμενο έξοδο με την απόδειξη.

## <a name="installation"></a>Εγκατάσταση

Για να χρησιμοποιήσετε αυτές τις προηγμένες δυνατότητες εξόδων, εγκαταστήστε το πρόσθετο Υπηρεσίας Διαχείρισης Εξόδων για το Microsoft Dynamics 365 Finance και ενεργοποιήστε τις δυνατότητες που υπάρχουν στην παρουσία σας. Μπορείτε να αποκτήσετε πρόσβαση στο πρόσθετο από το έργο σας στο Microsoft Dynamics Lifecycle Services (LCS).

1. Πραγματοποιήστε είσοδο στο LCS και ανοίξτε το επιθυμητό περιβάλλον.
2. Μεταβείτε στην επιλογή **Πλήρεις λεπτομέρειες**.
3. Επιλέξτε **Συντήρηση** ή κάντε κύλιση προς τα κάτω στη συνοπτική καρτέλα **Πρόσθετα περιβάλλοντος**.
4. Επιλέξτε **Εγκατάσταση νέου πρόσθετου**.
5. Επιλέξτε **Υπηρεσία Διαχείρισης Εξόδων**.
6. Ακολουθήστε τον οδηγό εγκατάστασης και αποδεχτείτε τους όρους και τις προϋποθέσεις.
7. Επιλέξτε **Εγκατάσταση**.

Στο χώρο εργασίας **Διαχείρισης δυνατοτήτων**, ενεργοποιήστε τις ακόλουθες δυνατότητες:

- Νέα σύλληψη αναφορών εξόδων
- Αυτόματη αντιστοίχηση και δημιουργία εξόδου από την απόδειξη

Όταν ενεργοποιείτε αυτές τις δυνατότητες, γίνονται οι εξής ενέργειες:

- Ο υπάρχων χώρος εργασίας **Διαχείριση εξόδων** αντικαθίσταται με το νέο χώρο εργασίας.
- Προστίθεται ένα νέο στοιχείο μενού για την προβολή του πεδίου εξόδων.
- Εξακολουθείτε να μπορείτε να ανοίξετε την παλιά σελίδα **Αναφορές εξόδων** μεταβαίνοντας στη **Διαχείριση εξόδων > Τα έξοδά μου > Αναφορές εξόδων**.
- Οι ροές εργασιών και τυχόν εγκρίσεις σάς μεταφέρουν ακόμα στη σελίδα με τις υπάρχουσες αναφορές εξόδων.
- Οι αποδείξεις θα υποβληθούν σε επεξεργασία μέσω Microsoft Azure Cognitive Services και τα μετα-δεδομένα θα εξαχθούν και θα προστεθούν.
- Προστίθεται μια επιλογή που σας δίνει τη δυνατότητα να δημιουργήσετε μια αναφορά εξόδων που περιλαμβάνει αντιστοιχισμένες αλλά μη προσαρτημένες αποδείξεις.
- Μια επιλογή που προστίθεται στις αναφορές εξόδων, σάς δίνει τη δυνατότητα να δημιουργήσετε μια γραμμή εξόδων από μια απόδειξη ή επιχειρεί να αντιστοιχίσει μια υπάρχουσα απόδειξη με μια υπάρχουσα γραμμή εξόδων.

## <a name="frequently-asked-questions"></a>Συνήθεις ερωτήσεις

**Η Microsoft χρησιμοποιεί τα δεδομένα μου για τα μοντέλα της;**

Όχι, η Microsoft έχει δημιουργήσει ένα γενικό μοντέλο εκμάθησης μηχανής για την υπηρεσία επεξεργασίας αποδείξεων. Αυτό το μοντέλο δεν βασίζεται στις αποδείξεις που αποστέλλετε.

**Πού είναι διαθέσιμη αυτή η δυνατότητα και πού γίνεται επεξεργασία της;**

Προς το παρόν, υποστηρίζονται οι Ηνωμένες Πολιτείες.

**Πού καταλήγουν οι αποδείξεις μου;**

Το Finance θα επικοινωνήσει με το Cognitive Services για την εξαγωγή των δεδομένων πεδίων. Οι Cognitive Services θα διατηρήσουν ένα αντίγραφο της απόδειξής σας για 24 ώρες, ενώ γίνεται η επεξεργασία. Μετά την ολοκλήρωση της επεξεργασίας, οι Cognitive Services θα αφαιρέσουν την απόδειξη. Οι αποδείξεις παραμένουν αποθηκευμένες στο Finance.

Για περισσότερες πληροφορίες, ανατρέξτε στο θέμα [Ενεργοποίηση κατανόησης αποδείξεων με τη νέα δυνατότητα Αναγνώρισης φορμών](https://azure.microsoft.com/blog/enable-receipt-understanding-with-form-recognizer-s-new-capability/).
