---
title: Ρύθμιση κατηγοριών εξόδων
description: Αυτό το θέμα παρέχει πληροφορίες σχετικά με τον τρόπο ρύθμισης κατηγοριών εξόδων και κοινόχρηστων κατηγοριών για τις αναφορές εξόδων.
author: suvaidya
manager: Annbe
ms.date: 10/01/2020
ms.topic: article
ms.service: dynamics-365-customerservice
ms.reviewer: kfend
ms.author: suvaidya
ms.openlocfilehash: f051d70f3dfe3b241dc0a206c0cdfda000f87c76
ms.sourcegitcommit: a2c3cd49a3b667b8b5edaa31788b4b9b1f728d78
ms.translationtype: HT
ms.contentlocale: el-GR
ms.lasthandoff: 09/28/2020
ms.locfileid: "3896686"
---
# <a name="set-up-expense-categories"></a>Ρύθμιση κατηγοριών εξόδων

_**Ισχύει για:** Project Operations για σενάρια βασισμένα σε πόρους/μη εφοδιασμένα_

Όταν οι υπάλληλοι δημιουργούν αναφορές εξόδων, κάθε δαπάνη την οποία καταγράφουν πρέπει να συσχετίζεται με μια κατηγορία εξόδων. Οι κατηγορίες δαπανών προέρχονται από κοινόχρηστες κατηγορίες, οι οποίες είναι δυνατό να χρησιμοποιηθούν από κοινού σε όλες τις νομικές οντότητες του οργανισμού σας. Ανάλογα με τον τρόπο με τον οποίο καθορίζεται ο οργανισμός σας, αυτές οι κατηγορίες δαπανών μπορούν επίσης να χρησιμοποιηθούν από κοινού σε άλλες περιοχές. Με βάση τον ορισμό του οργανισμού σας και την καθοδήγησή σας από την ομάδα υλοποίησης, πρέπει να καθορίσετε εάν οι κατηγορίες που χρησιμοποιούνται στη διαχείριση δαπανών θα χρησιμοποιηθούν μόνο στη διαχείριση εξόδων ή θα πρέπει να είναι κοινόχρηστες σε άλλες περιοχές.

> [!NOTE]
> Αυτές οι κατηγορίες είναι δυνατό να κατανεμηθούν μεταξύ της διαχείρισης έργου και της λογιστικής και της διαχείρισης εξόδων ή μεταξύ διαχείρισης έργου και λογιστικής και παραγωγής. Ωστόσο, δεν είναι δυνατή η κοινή χρήση τους μεταξύ διαχείρισης εξόδων και παραγωγής.

Για να μπορέσετε να ξεκινήσετε τη διαδικασία εγκατάστασης, θα πρέπει να λάβετε τις παρακάτω αποφάσεις για κάθε κατηγορία εξόδων:

- Ποια είναι η κατηγορία εξόδων; Τα παραδείγματα περιλαμβάνουν κατηγορίες για πτήσεις, ξενοδοχεία ή χιλιόμετρα.
- Μπορεί η κατηγορία εξόδων να χρησιμοποιηθεί και στη διαχείριση έργου και στη λογιστική; Αν μπορεί, πρέπει να έχετε αποφασίσει για τα εξής:

    - Ποιοι λογαριασμοί κόστους θα χρησιμοποιηθούν για τις ακόλουθες δαπάνες;

        - Κόστος
        - Εκχώρηση μισθοδοσίας
        - WIP-τιμή κόστους
        - Κόστος-στοιχείο
        - WIP-τιμή κόστους-στοιχείο
        - Συσσωρευμένη απώλεια
        - WIP-συσσωρευμένη απώλεια

    - Ποιοι λογαριασμοί εσόδων θα χρησιμοποιηθούν για τις ακόλουθες πηγές εσόδων;

        - Τιμολογημένα έσοδα
        - Συσσωρευμένα έσοδα - τιμή πωλήσεων
        - WIP-τιμή πωλήσεων
        - Συσσωρευμένα έσοδα-παραγωγή
        - WIP-παραγωγή
        - Συσσωρευμένα έσοδα-κέρδος
        - WIP-κέρδος
        - Συσσωρευμένα έσοδα-συνδρομή
        - WIP-συνδρομή

- Ποιος είναι ο τύπος εξόδων;
- Ποια είναι η προεπιλεγμένη μέθοδος πληρωμής για την κατηγορία εξόδων;
- Οι δαπάνες στην κατηγορία εξόδων πρέπει να είναι αναλυτικές;
- Ποιος είναι ο κύριος προεπιλεγμένος λογαριασμός για την κατηγορία εξόδων;
- Ποια είναι η προεπιλεγμένη ομάδα φόρου πωλήσεων είδους για την κατηγορία εξόδων;
- Επιτρέπονται επιπλέον μέθοδοι πληρωμής για την κατηγορία εξόδων; Εάν ναι, ποιες είναι αυτές;
- Υπάρχουν υποκατηγορίες σε αυτήν την κατηγορία εξόδων; Αν υπάρχουν υποκατηγορίες, πρέπει να έχετε αποφασίσει για τα εξής:

    - Αποκλείεται καμία από τις υποκατηγορίες από την είσπραξη φόρων;
    - Ποια είναι η ομάδα φόρου πωλήσεων ειδών στις υποκατηγορίες;
