---
title: Τι νέο υπάρχει ή τι αλλάζει στο Project Service Automation έκδοση 3
description: Αυτό το θέμα παρέχει πληροφορίες σχετικά με το τι νέο υπάρχει και τι έχει αλλάξει στο Project Service Automation, έκδοση 3.
ms.custom:
- dyn365-projectservice
ms.date: 11/28/2018
ms.topic: article
author: JohnPBurrows
ms.author: rumant
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: 26d79ff79801f8ad0f80020d49fdc80f76dd9aef
ms.sourcegitcommit: 40f68387f594180af64a5e5c748b6efa188bd300
ms.translationtype: HT
ms.contentlocale: el-GR
ms.lasthandoff: 05/10/2021
ms.locfileid: "6007006"
---
# <a name="whats-new-or-changed-in-project-service-automation-version-3"></a>Τι νέο υπάρχει ή τι αλλάζει στο Project Service Automation έκδοση 3

[!include [banner](../includes/psa-now-project-operations.md)]

[!INCLUDE[cc-applies-to-psa-app-1x-2x](../includes/cc-applies-to-psa-app-1x-2x.md)]

[!include [rename-banner](~/includes/cc-data-platform-banner.md)]

Αυτό το θέμα παρέχει πληροφορίες σχετικά με τις αλλαγές στο περιβάλλον εργασίας χρήστη (UI), τη λειτουργικότητα και την ορολογία στο Project Service Automation μεταξύ της έκδοσης 2 ή της έκδοσης 1 και της έκδοσης 3.

## <a name="project-scheduling"></a>Χρονοδιαγράμματα έργου
Το χρονοδιάγραμμα έργου, το οποίο ήταν γνωστό ως δομή ανάλυσης εργασίας (WBS) σε προηγούμενες εκδόσεις, έχει μετονομαστεί σε Χρονοδιάγραμμα και μπορείτε να το προσπελάσετε κάνοντας κλικ στην καρτέλα **Χρονοδιάγραμμα**. 

![Χρονοδιάγραμμα έργου](media/psa-schedule-01.png)

Το χρονοδιάγραμμα έχει πλέον μια νέα επιφάνεια για την αλληλεπίδραση η οποία είναι τόσο σύγχρονη όσο και προσβάσιμη. Ωστόσο, ο υποκείμενος μηχανισμός προγραμματισμού του Project Service Automation δεν έχει αλλάξει. Τα κουμπιά ελέγχου στην κορδέλα του πλέγματος χρονοδιαγράμματος σας επιτρέπουν να αλληλεπιδράσετε με το χρονοδιάγραμμα που είναι παρόμοιο με την προηγούμενη έκδοση του Project Service Automation. Πρόσθετες αλλαγές στο χρονοδιάγραμμα περιλαμβάνουν τα εξής:

- **Γράφημα Gantt** - Το γράφημα Gantt δεν είναι πλέον παρόν. Μια νέα απεικόνιση του Gantt θα επιστρέψει σε μια μελλοντική ενημέρωση.
- **Κεφαλίδες στήλης** - Μπορείτε να αποκρύψετε τις κεφαλίδες στήλης στο πλέγμα κάνοντας κλικ στο κάτω δείκτη δίπλα στον τίτλο της στήλης. 
- **Στήλες** - Μπορείτε να εμφανίσετε κρυφές στήλες κάνοντας κλικ στην **Προσθήκη στήλης**. 
- **Κατηγορία συναλλαγής** - Μια αναζήτηση **Κατηγορία συναλλαγής** έχει προστεθεί στο πλέγμα χρονοδιαγράμματος και εμφανίζεται από προεπιλογή. 
 
## <a name="project-templates"></a>Πρότυπα έργων
Έχουν γίνει οι ακόλουθες αλλαγές στη λειτουργικότητα του προτύπου έργου.

### <a name="create-a-project-template"></a>Δημιουργία προτύπου έργου 
Μπορείτε να δημιουργήσετε ένα πρότυπο έργου στην έκδοση 3 παρόμοιο με τις προηγούμενες εκδόσεις του Project Service Automation. Το πρότυπο μπορεί να περιέχει μόνο ένα χρονοδιάγραμμα και το χρονοδιάγραμμα μπορεί να περιλαμβάνει αναθέσεις, αλλά δεν απαιτούνται. Εάν το χρονοδιάγραμμα έχει αναθέσεις, αυτό μπορεί να γίνει μόνο για γενικούς πόρους. Μπορείτε να δημιουργήσετε απαιτήσεις πόρων για γενικούς πόρους, αλλά δεν μπορείτε να κάνετε κράτηση με πραγματικούς πόρους στο πρότυπο. Δεν μπορείτε να κάνετε κράτηση ενός πόρου σε μια ομάδα σε ένα πρότυπο. 

### <a name="create-a-template-from-an-existing-template"></a>Δημιουργία προτύπου από υφιστάμενο πρότυπο
Όταν δημιουργείτε ένα νέο πρότυπο έργου από ένα υφιστάμενο πρότυπο στην έκδοση Project Service Automation 3, συμβαίνουν τα εξής: 

- Το χρονοδιάγραμμα του έργου προέλευσης αντιγράφεται στο πρότυπο. 
- Οι γενικοί πόροι αντιγράφονται στην ομάδα και αντιγράφονται όλες οι αναθέσεις γενικών πόρων. Οι απαιτήσεις για τους γενικούς πόρους δεν αντιγράφονται. 

### <a name="create-a-template-from-an-existing-project"></a>Δημιουργία προτύπου από υφιστάμενο έργο
Όταν δημιουργείτε ένα νέο πρότυπο έργου από ένα υφιστάμενο έργο, συμβαίνουν τα εξής: 

- Το χρονοδιάγραμμα του έργου προέλευσης αντιγράφεται στο πρότυπο. 
- Οι γενικοί πόροι αντιγράφονται στην ομάδα και διατηρούνται όλες οι αναθέσεις γενικών πόρων. Οι απαιτήσεις για τους γενικούς πόρους δεν αντιγράφονται.    
- Οι καθορισμένοι πόροι, αυτοί που έχουν ανατεθεί και αυτοί που δεν έχουν ανατεθεί, καταργούνται από την ομάδα και αντικαθίστανται με γενικούς πόρους.
- Εάν υπάρχουν, καταργούνται οι πληροφορίες πελατών. 
- Εάν υπάρχουν, καταργούνται οι αναφορές σε προσφορές και συμβάσεις. 

### <a name="create-a-project-from-a-template"></a>Δημιουργία έργου από πρότυπο
Στο Project Service Automation, έκδοση 3, όταν δημιουργείτε ένα νέο έργο από ένα πρότυπο, συμβαίνουν τα εξής:

- Το χρονοδιάγραμμα, η ομάδα και οι αναθέσεις αντιγράφονται στο νέο έργο.   
- Η ημερομηνία έναρξης είναι είτε η ημερομηνία αντιγραφής είτε η ημερομηνία που έχει επιλεγεί από το χρήστη.   
- Για τα γενικά μέλη της ομάδας που διαθέτουν απαιτήσεις πόρων στο πρότυπο, οι απαιτήσεις δεν αντιγράφονται ή δημιουργούνται αυτόματα. Θα πρέπει να τις δημιουργήσετε. 

## <a name="copy-a-project"></a>Αντιγραφή έργου
Στο Project Service Automation, έκδοση 3, όταν αντιγράφετε ένα νέο έργο, συμβαίνουν τα εξής: 

- Η εκτιμώμενη ημερομηνία έναρξης αντιγράφεται, αλλά είναι δυνατή η αλλαγή της.  
- Το χρονοδιάγραμμα και οι εργασίες του έργου αντιγράφονται. 
- Οι γενικοί πόροι και οι αναθέσεις τους αντιγράφονται. Οι απαιτήσεις πόρων για τους γενικούς πόρους δεν αντιγράφονται. Θα πρέπει να τις δημιουργήσετε ξανά. 
- Οι πραγματικοί πόροι και οι αναθέσεις τους δεν αντιγράφονται. Αντίθετα, τα στοιχεία αυτά αντικαθίστανται από γενικούς πόρους. 
- Οι πραγματικές τιμές δεν αντιγράφονται στο νέο έργο. 

## <a name="move-a-scheduled-project"></a>Μετακίνηση ενός προγραμματισμένου έργου
Όταν μετακινείτε το χρονοδιάγραμμα του υπάρχοντος έργου προς τα εμπρός, συμβαίνουν τα εξής: 

- Οι ημερομηνίες εργασιών μετακινούνται αυτόματα ώστε να αντιστοιχούν με την περίοδο μετακίνησης. 
- Οι γενικοί πόροι που έχουν εκχωρηθεί παραμένουν εκχωρημένοι.   
- Εάν δημιουργηθούν πριν από τη μετακίνηση του έργου, οι απαιτήσεις για τον γενικό πόρο παραμένουν ίδιες και δεν δημιουργούνται αυτόματα εκ νέου. Θα πρέπει να δημιουργήσετε ξανά αυτές τις εργασίες ώστε να αντικατοπτρίζουν τις νέες αναθέσεις λόγω της μετακίνησης εργασιών. 
- Οι αναθέσεις σε πραγματικούς πόρους αλλάζουν ώστε να αντιστοιχούν με τη μετακίνηση ημερομηνίας εργασίας. Οι κρατήσεις για πραγματικούς πόρους δεν αλλάζουν. Θα χρειαστεί να τροποποιήσετε τις κρατήσεις χρησιμοποιώντας την προβολή εναρμόνισης. 
- Οι πόροι ομάδας με κρατήσεις, αλλά καμία ανάθεση δεν αλλάζουν. 
- Οι πραγματικές τιμές δεν μετακινούνται. 

## <a name="estimates"></a>Εκτιμήσεις
Οι εκτιμήσεις έχουν χωριστεί σε δύο καρτέλες, **Ανάθεση πόρου** και **Εκτιμήσεις**. Η καρτέλα **Ανάθεση πόρου** περιέχει τις εκτιμήσεις προσπάθειας και εμφανίζει τις αναθέσεις πόρων για τις εργασίες σε μια προβολή με χρονική κλιμάκωση. Μπορείτε να επεξεργαστείτε τις εκτιμήσεις με βάση τα στοιχεία που δημιούργησε ο μηχανισμός προγραμματισμού.

![Η καρτέλα αναθέσεων πόρου εμφανίζει εκτιμήσεις προσπάθειας και αναθέσεις πόρων για εργασίες](media/resource-assignments-tab-02.png)

Η καρτέλα **Εκτιμήσεις** εμφανίζει τα ποσά κόστους και πωλήσεων για τις αναθέσεις πόρων. Τα ποσά είναι μόνο για ανάγνωση. Η κοστολόγηση και η τιμολόγηση των πωλήσεων καθοδηγούνται πλέον από τις αναθέσεις των μελών της ομάδας στο χρονοδιάγραμμα. Αυτό σημαίνει ότι εάν έχετε μια εργασία χωρίς καμία ανάθεση, η εργασία θα εμφανιστεί στην περιοχή του μη εκχωρημένου συνόλου. Αυτό σημαίνει επίσης ότι χωρίς **ρόλο**, που είναι μια προεπιλεγμένη διάσταση τιμολόγησης, δεν θα υπάρξει εκτιμώμενο κόστος ή πωλήσεις εάν έχετε έναν πελάτη ή μια σύμβαση/προσφορά που σχετίζεται με το έργο. 

![Καρτέλα εκτιμήσεις που εμφανίζει τα ποσά κόστους και πωλήσεων](media/estimates-tab-03.png)
  
Η κατηγορία υποστηρίζεται επίσης στις εργασίες στην προβολή χρονοδιαγράμματος. Η ομαδοποίηση κατά κατηγορία στην προβολή χρονολογικής φάσης των εκτιμήσεων θα σας προσφέρει μια καλύτερη εμπειρία, ειδικά όταν έχετε επίσης εκτιμήσεις εξόδων στο έργο σας. Οι εκτιμήσεις εξόδων καταχωρούνται με χρήση πλέγματος σε ξεχωριστή καρτέλα. 

Οι εκτιμήσεις εξόδων είναι δυνατό να καταχωρηθούν στο πλέγμα στην καρτέλα **Εκτιμήσεις εξόδων**. 

![Καρτέλα "εκτιμήσεις εξόδων" που δείχνει το πλέγμα εκτιμήσεων εξόδων](media/expense-estimates-tab-04.png)

## <a name="resource-management"></a>Διαχείριση πόρων
Στην έκδοση 3 του Project Service Automation, με το νέο περιβάλλον εργασίας χρήστη ενοποιημένων προγραμμάτων-πελατών και τις αλλαγές στη σχέση ανάμεσα στις κρατήσεις και τις αναθέσεις, η στελέχωση ενός έργου με γενικούς ή πραγματικούς πόρους έχει αλλάξει δραματικά από την έκδοση 2 και την έκδοση 1. Ωστόσο, οι έννοιες των πόρων με κράτηση, τόσο **πραγματικές** όσο **και** γενικές, παραμένουν οι ίδιες, όπως και τα μέλη της ομάδας, οι απαιτήσεις, οι αναθέσεις και οι κρατήσεις.   

![Χρήση του επιλογέα πόρων](media/resource-management-05.png)

### <a name="assign-a-real-bookable-resource"></a>Ανάθεση πραγματικού πόρου με δυνατότητα κράτησης 
Στην έκδοση 3 του Project Service Automation, οι κρατήσεις και οι αναθέσεις εργασιών δεν είναι τόσο αλληλένδετες όπως στις προηγούμενες εκδόσεις του Project Service Automation. Μπορείτε να χρησιμοποιήσετε το πλέγμα ομάδας για να κλείσετε ένα **πραγματικό** μέλος της ομάδας, παρόμοιο με αυτό στην αγορά.

Χρησιμοποιώντας τον επιλογέα πόρων στο χρονοδιάγραμμα, μπορείτε να επιλέξετε το μέλος της ομάδας που δημιουργήσατε στην προβολή ομάδας και, στη συνέχεια, να του αναθέσετε εργασίες. Μπορείτε να συνεχίσετε να αναθέσετε εργασίες σε αυτό το μέλος, ακόμα και μετά από την κράτησή του. Χρησιμοποιήστε την καρτέλα **Εναρμόνιση** για να εναρμονίσετε τα μέλη της ομάδας που έχουν διαφορές στις κρατήσεις και τις αναθέσεις.

Ο επιλογέας πόρων θα εμφανίσει τα μέλη της ομάδας για το έργο. Μπορείτε επίσης, να χρησιμοποιήσετε τον επιλογέα πόρων για να αναζητήσετε και να δείτε άλλους πόρους με δυνατότητα κράτησης που δεν ανήκουν ήδη στην ομάδα έργου. Μπορείτε να τους αναθέσετε σε μια εργασία και θα γίνουν μέλη της ομάδας έργου. Θα χρειαστεί να κάνετε κράτηση χρησιμοποιώντας τον **Πίνακα χρονοδιαγράμματος** ή την καρτέλα **Εναρμόνιση**.

### <a name="assign-a-generic-bookable-resource-on-a-task-and-project-team-and-then-fulfill-with-a-real-resource-via-schedule-board"></a>Αναθέστε έναν γενικό πόρο με δυνατότητα κράτησης σε μια εργασία και μια ομάδα έργου και, στη συνέχεια, εκπληρώστε με έναν πραγματικό πόρο μέσω του πίνακα χρονοδιαγράμματος 
Στην έκδοση 3 του Project Service Automation, η λειτουργία δημιουργίας ομάδας δεν χρησιμοποιείται για γενικούς πόρους. Αντί για αυτό, μπορείτε να δημιουργήσετε και να αναθέσετε απευθείας έναν γενικό πόρο από το χρονοδιάγραμμα, πληκτρολογώντας το όνομα θέσης του γενικού πόρου στο κελί πόρου του χρονοδιαγράμματος. Εναλλακτικά, μπορείτε να επιλέξετε το εικονίδιο πόρου στο κελί και μετά, χρησιμοποιώντας τον επιλογέα πόρων, καταγράψτε το όνομα του γενικού πόρου που θέλετε να δημιουργήσετε. Με αυτόν τον τρόπο θα ανοίξει ένας πίνακας γρήγορης δημιουργίας που σας δίνει τη δυνατότητα να ορίσετε τον ρόλο και την οργανική μονάδα του γενικού μέλους ομάδας πόρων. Μετά τη δημιουργία του πόρου, εκχωρείται στην εργασία και μπορείτε να συνεχίσετε να αναθέτετε αυτόν τον γενικό πόρο σε άλλες εργασίες του χρονοδιαγράμματος.    
 
Όταν έχετε αναθέσει τον πόρο σε όλες τις κατάλληλες εργασίες, μπορείτε να δημιουργήσετε μια απαίτηση πόρου και, στη συνέχεια, να την εκπληρώσετε απευθείας με κράτηση με τον **Πίνακα χρονοδιαγράμματος** ή υποβάλλοντας μια αίτηση πόρου. Μπορείτε, επίσης, να προσθέσετε γενικούς πόρους απευθείας στο πλέγμα μελών της ομάδας. 

Οι γενικοί πόροι προστίθενται στην ομάδα έργου χωρίς απαιτήσεις πόρων και με τις ημερομηνίες έναρξης/λήξης του έργου μέχρι να δημιουργηθεί η απαίτηση πόρου. Για να δημιουργήσετε μια απαίτηση, επιλέξτε τον γενικό πόρο και επιλέξτε **Δημιουργία**. Η σύνδεση απαίτησης εμφανίζεται πλέον και οι ώρες που απαιτούνται θα συμπληρωθούν με τις ώρες που έχουν ανατεθεί. Μπορείτε να κάνετε κλικ στη σύνδεση για να ανοίξετε και να ενημερώσετε την απαίτηση.
  
Όταν ολοκληρωθεί η κράτηση και εκπληρωθεί πλήρως από έναν καθορισμένο πόρο, ο γενικός πόρος αντικαθίσταται με τον καθορισμένο πόρο και η ανάθεση στο χρονοδιάγραμμα ενημερώνεται με τον καθορισμένο πόρο. 

Οι πόροι που έχουν προταθεί για τις απαιτήσεις είναι πλέον αποθηκευμένοι σε μια καρτέλα αντί για μια ξεχωριστή ενότητα.

### <a name="multiple-named-resources-fulfilling-a-generic-resource"></a>Πολλαπλοί ονομαστικοί πόροι που πληρούν έναν γενικό πόρο
Όταν μια απαίτηση πληρούται με πολλούς πόρους, ο γενικός πόρος παραμένει στην ομάδα και έχει ανατεθεί στην εργασία. Τα καθορισμένα μέλη της ομάδας για τα οποία έχει γίνει κράτηση δεν ανατίθενται ως μέρος της θέσης. Ο υπεύθυνος έργου μπορεί να αναθέσει την εργασία όπως απαιτείται στους πραγματικούς πόρους.  Η προβολή **Εναρμόνιση** παρέχει μια ανάλυση των κρατήσεων σε πολλούς πόρους σε πολλές αναθέσεις εργασιών. Αυτό δεν γίνεται αυτόματα, επειδή σε πιο περίπλοκα σενάρια, όπως ένα όπου έχετε μια δέσμη των εργασιών που αποτελούν την απαίτηση, η πρόθεση του υπεύθυνου έργου για το πώς θέλει να αναθέσει, πρέπει να ληφθεί υπόψη. Επειδή το σύστημα δεν μπορεί να κατανοήσει την πρόθεση, οι υποθέσεις πιθανώς να είναι διαφορετικές από αυτές που προορίζονται και ένα λανθασμένο ή μη προβλέψιμο αποτέλεσμα θα προκύψει. Το προβλέψιμο αποτέλεσμα είναι ότι ο γενικός πόρος παραμένει εκχωρημένος έως ότου ο υπεύθυνος έργου αντιστοιχίζει σκόπιμα πόρους χρησιμοποιώντας την προβολή **Εναρμόνιση**.

### <a name="reconciliation"></a>Εναρμόνιση
Η καρτέλα **Εναρμόνιση** εμφανίζει τις κρατήσεις και όλες τις αναθέσεις για κάθε μέλος της ομάδας έργου. Η προβολή εμφανίζει ώρες σε κελιά που μπορούν να αναπαριστούν σημεία χρόνου από μήνες σε ημέρες. Αυτή η προβολή επιτρέπει στους υπεύθυνους έργου να συμβιβάσουν τις κρατήσεις μελών της ομάδας και τις αναθέσεις τους για την ομάδα έργου τους. Αυτό είναι χρήσιμο επειδή οι κρατήσεις και οι αναθέσεις εργασιών δεν συνδυάζονται στενά, γεγονός που επιτρέπει περισσότερη ευελιξία κατά τον προγραμματισμό ενός έργου. 

![Η καρτέλα Εναρμόνιση εμφανίζει τις κρατήσεις και όλες τις αναθέσεις για κάθε μέλος της ομάδας έργου](media/resource-reconciliation-tab-06.png)

Για κάθε πόρο, η προβολή αλλάζει τη διαφορά μεταξύ των κρατήσεων ενός μέλους ομάδας και μιας συνάθροισης των αναθέσεών τους και δείχνει τις εξής δύο διαφορές που μπορεί να προκύψουν με τις κρατήσεις και τις αναθέσεις σε ένα έργο: 

- **Έλλειψη κράτησης** - Οι ελλείψεις κρατήσεων συμβαίνουν όταν ένας πόρος έχει περισσότερες αναθέσεις από τις κρατήσεις. Επειδή αυτή η χωρητικότητα δεν έχει δεσμευτεί, ένας υπεύθυνος έργου μπορεί να διορθώσει αυτό το θέμα επεκτείνοντας τις κρατήσεις του πόρου ώστε να καλύψει το έλλειμμα. 
- **Επιπλέον κρατήσεις** - Οι επιπλέον κρατήσεις συμβαίνουν όταν έχει γίνει κράτηση ενός πόρου στο έργο, αλλά δεν έχει ανατεθεί σε εργασίες.  Αυτό μπορεί να είναι ένα αποδεκτό συμβάν, για παράδειγμα, εάν έχει γίνει κράτηση του πόρου πριν από την ανάθεση εργασιών. Ωστόσο, σε άλλες περιπτώσεις, ο πόρος δεν μπορεί να προγραμματιστεί για ανάθεση και ο υπεύθυνος έργου πρέπει να σκεφτεί την ακύρωση των κρατήσεων του πόρου ώστε να είναι δυνατή η χρήση της παραγωγικής ικανότητας για ένα άλλο έργο. 

Όταν έχετε αναθέσεις εργασιών για έναν πόρο χωρίς κράτηση (μια έλλειψη κράτησης), μπορείτε να επιλέξετε την έλλειψη συγκεντρωτικών κρατήσεων και να κάνετε κλικ στην **Επέκταση κράτησης**. Από εδώ, μπορείτε να προβάλετε την κράτηση που απαιτείται για την αντιμετώπιση της έλλειψης και της διαθεσιμότητας του πόρου. 
 
## <a name="time-and-expense"></a>Χρόνος και έξοδα
Σε αυτήν την ενότητα παρέχονται πληροφορίες σχετικά με τις αλλαγές στο χρόνο, τα έξοδα και την έγκριση στην έκδοση 3 του Project Service Automation. Ως μέρος της λύσης Dynamics 365 Project Service Automation, η δυνατότητα **Χρονική καταχώρηση** έχει ανανεωθεί για την αξιοποίηση του πλαισίου Ενοποιημένο περιβάλλον εργασίας. Αυτό επιτρέπει την παράδοση ενός συνεκτικού, ενιαίου περιβάλλοντος εργασίας χρήστη που ακολουθεί τη σχεδίαση με ανταπόκριση για τη βέλτιστη προβολή σε οποιοδήποτε μέγεθος οθόνης ή συσκευή. 

### <a name="landing-page"></a>Σελίδα υποδοχής
Η εμπειρία προσαρμοσμένης χρονικής καταχώρησης χωρίς επέκταση έχει καταργηθεί στην έκδοση 3. Αντί για αυτό, υπάρχει πλέον μια επεκτάσιμη και προσβάσιμη εμπειρία εγγενούς πλέγματος. Μπορείτε να αποκτήσετε πρόσβαση στη λειτουργικότητα χρονικής καταχώρησης χρησιμοποιώντας το χάρτη ιστοτόπου στα αριστερά. Με αυτήν την αλλαγή, δεν θα μπορείτε πλέον να καταχωρείτε ώρα για μία εβδομάδα κάθε φορά. Αντί για αυτό, θα πρέπει να δημιουργήσετε μια καταχώρηση χρόνου για κάθε ημέρα στο πλέγμα. Μετά τη δημιουργία μερικών καταχωρήσεων χρόνου, οι χρήστες μπορούν να δημιουργήσουν μαζικά καταχωρήσεις χρόνου με τη λειτουργία **Αντιγραφή** που επεξηγείται στη συνέχεια σε αυτό το θέμα. 

![Σελίδα υποδοχής χρονικών καταχωρήσεων](media/time-entry-landing-page-07.png)
 
### <a name="create-new-time-entries"></a>Δημιουργία νέων χρονικών καταχωρήσεων 
Κάντε κλικ στην επιλογή **Νέα** στην κορδέλα για να ανοίξετε μια σελίδα γρήγορης δημιουργίας για τη χρονική καταχώρηση όπου καταχωρείτε τη διάρκεια σε λεπτά, ώρες ή ημέρες. Για να το κάνετε αυτό, μόλις αρχίσετε να πληκτρολογείτε χ, μ ή δ μαζί με την ποσότητα.  

![Γρήγορη δημιουργία χρονικής καταχώρησης](media/quick-create-time-entry-08.png)

Τα πεδία αναζήτησης υποστηρίζονται από τις προβολές συστήματος. Για παράδειγμα, αφού καταχωρίσετε πληροφορίες έργου, το πεδίο **Εργασία έργου** ορίζεται από προεπιλογή στην προβολή **Οι ανοικτές εργασίες μου**. Για να δημιουργήσετε χρονικές καταχωρήσεις ια εργασίες που δεν έχουν εκχωρηθεί στο χρήστη, επιλέξτε **Αλλαγή προβολής** στην αναζήτηση και επιλέξτε **Όλες οι ενεργές εργασίες έργου**. Μετά τη δημιουργία και την εμφάνιση της χρονικής καταχώρησης στο πλέγμα, μπορείτε να επεξεργαστείτε τις τιμές των γραμμών απευθείας στο πλέγμα.  

### <a name="bulk-createcopy"></a>Μαζική δημιουργία/αντιγραφή 
Μετά τη δημιουργία μερικών χρονικών καταχωρήσεων, μπορείτε να χρησιμοποιήσετε τη λειτουργία "Αντιγραφή" για να δημιουργήσετε μαζικά πρόσθετες χρονικές καταχωρήσεις. Κάντε κλικ στην **Αντιγραφή** για να ανοίξετε το παράθυρο διαλόγου **Αντιγραφή**. Στο πεδίο **Από περίοδο: Ημερομηνία έναρξης**, ορίστε την περιοχή ημερομηνιών από την οποία πρέπει να αντιγραφούν οι χρονικές περίοδοι. Στο πεδίο **Έως περίοδο: Ημερομηνία έναρξης**, καθορίστε την ημερομηνία για την οποία πρέπει να δημιουργηθούν οι χρονικές καταχωρήσεις. Κάντε κλικ στην **Αντιγραφή** για να αντιγράψετε τις χρονικές καταχωρήσεις στην αντίστοιχη ημέρα της εβδομάδας που υποδεικνύεται στο πεδίο **Έως περίοδο**. Για παράδειγμα, η εγγραφή ώρας της Δευτέρας από την προηγούμενη εβδομάδα θα αντιγραφεί στη Δευτέρα για την εβδομάδα που υποδεικνύεται στο πεδίο **Έως περίοδο**. 

![Μαζική αντιγραφή χρονικών καταχωρήσεων](media/bulk-copy-time-entry-09.png)
 
### <a name="import-data"></a>Εισαγωγή δεδομένων 
Οι αναθέσεις και οι ανταλλαγές ακολουθούν το ίδιο μοτίβο περιβάλλοντος εργασίας χρήστη, γεγονός που επιτρέπει στο χρήστη να καθορίσει το εύρος ημερομηνιών από την ημερομηνία κατά την οποία θα πρέπει να γίνει η εισαγωγή των κρατήσεων. Στη συνέχεια, θα πρέπει να επιλέξετε ρητά τις κρατήσεις που θα πρέπει να αντιγραφούν στις **Προσχέδιες** χρονικές καταχωρήσεις. Στην έκδοση 3, δεν μπορείτε πλέον να δείτε το μοτίβο των χρονικών καταχωρίσεων **Προτείνεται** στο πλέγμα και το ημερολόγιο.  

### <a name="change-in-calendar-control"></a>Αλλαγή στο στοιχείο ελέγχου ημερολογίου
Στην έκδοση 3, έχουμε απομακρυνθεί από το προσαρμοσμένο στοιχείο ελέγχου ημερολογίου και τώρα χρησιμοποιούμε το ημερολόγιο UC για την εμφάνιση χρονικών καταχωρήσεων για την εβδομάδα. Με αυτό το ημερολόγιο, μπορείτε να προβάλλετε την ημέρα, την εβδομάδα και το μήνα. 

> [!NOTE]
> Ένας περιορισμός στο ημερολόγιο είναι ότι αυτό το στοιχείο ελέγχου δεν υποστηρίζει ενέργειες σε μεμονωμένα στοιχεία ημερολογίου. Για παράδειγμα, δεν θα έχετε τη δυνατότητα να επιλέξετε ένα ή περισσότερα στοιχεία ημερολογίου και να υποβάλετε ή να διαγράψετε αυτά τα στοιχεία. Εάν κάνετε κλικ σε ένα στοιχείο ημερολογίου, θα ανοίξει η σελίδα **Οντότητα χρονικής καταχώρισης** για πρόσθετες ενέργειες. 

### <a name="extensibility"></a>Επεκτασιμότητα
**Καταγραφή δεδομένων σε προσαρμοσμένα πεδία σε οντότητες καταχώρισης χρόνου και εξόδων μόνο** - Η χρονική καταχώρηση χρησιμοποιεί ένα επεξεργάσιμο πλέγμα, ένα πλέγμα μόνο για ανάγνωση και στοιχεία ελέγχου ημερολογίου από την πλατφόρμα. Όλα αυτά τα στοιχεία ελέγχου είναι εγγενή και επομένως θα υποστηρίζουν προσαρμογές. Στην έκδοση 3 του Project Service Automation, μπορείτε να προσθέσετε επιπλέον προσαρμοσμένα πεδία, να ρυθμίσετε πεδία αναζήτησης και να δημιουργήσετε αντίγραφα ασφαλείας των προσαρμοσμένων προβολών. Επίσης, μπορείτε να ορίσετε μια προσαρμοσμένη επιχειρηματική λογική με βάση τις επιλεγμένες τιμές στα προσαρμοσμένα πεδία.  

**Καταγραφή δεδομένων σε προσαρμοσμένα πεδία σε καταχώριση χρόνου και εξόδων και διάδοση μέσω οντοτήτων που υποστηρίζουν την υποβολή και τη ροή έγκρισης** - Η τυπική επεξεργασία χρονικών καταχωρήσεων εμφανίζεται στο ακόλουθο διάγραμμα.

![Ροή επεξεργασίας χρονικών καταχωρήσεων](media/process-time-entries-10.png)

Εάν οι επιχειρηματικές απαιτήσεις ορίζουν ότι οι οντότητες χρόνου και εξόδων πρέπει να καταγράφουν προσαρμοσμένες διαστάσεις τιμολόγησης και να διαδίδουν τις τιμές που έχουν οριστεί από έναν πόρο χρόνου και καταχώρησης στη διάσταση προσαρμοσμένης τιμολόγησης μέσω όλων των οντοτήτων στο προηγούμενο γραφικό, ανατρέξτε στο θέμα [Ρύθμιση προσαρμοσμένων πεδίων ως διαστάσεις τιμολόγησης](set-up-pricing-dimensions.md)

Για την υποστήριξη των επιχειρηματικών απαιτήσεων, όπου οι οντότητες χρόνου και εξόδων πρέπει να καταγράψουν προσαρμοσμένες διαστάσεις μη τιμολόγησης και να διαδώσουν τις τιμές, μπορείτε να χρησιμοποιήσετε την παραμετροποίηση διαστάσεων τιμολόγησης και να εκφράσετε τις προσαρμοσμένες διαστάσεις ως διαστάσεις τιμολόγησης χωρίς συντελεστή κόστους ή χρέωσης. Ένα άλλο σενάριο είναι να προσθέσετε ένα προσαρμοσμένο πεδίο σε κάθε μία από τις οντότητες, χρησιμοποιώντας το ίδιο όνομα πεδίου σε όλες τις οντότητες. Μπορείτε να δημιουργήσετε προσαρμοσμένες προσθήκες για να συσχετίσετε καρτέλες στις οντότητες που συμμετέχουν στη ροή υποβολής/έγκρισης χρησιμοποιώντας τις οντότητες προέλευσης συναλλαγής και σύνδεσης συναλλαγής.  

### <a name="delegate-time-and-expense-entry"></a>Καταχώρηση χρόνου και εξόδων πληρεξουσίου
Η πλατφόρμα Common Data Service δεν υποστηρίζει την απομίμηση ενός άλλου χρήστη, γεγονός που σημαίνει ότι στην έκδοση 3 του Project Service Automation δεν υπάρχει υποστήριξη για την ανάθεση χρόνου και την καταχώρηση εξόδων. Ωστόσο, οι συνεργάτες και οι πελάτες έχουν αξιοποιήσει μια λύση για την ενεργοποίηση της υποστήριξης για την εμπειρία καταχώρησης χρόνου που έχει ανατεθεί στην έκδοση 3. Αυτό είναι μόνο μια λύση και όχι μια ολοκληρωμένη λύση, επομένως είναι σημαντικό να κατανοήσετε τους περιορισμούς και να χρησιμοποιήσετε αυτήν την προσέγγιση μόνο εάν οι περιορισμοί είναι αποδεκτοί. 

> [!IMPORTANT]
> Αυτές οι πληροφορίες θα πρέπει να θεωρούνται μόνο προτεινόμενες οδηγίες για την προσαρμοσμένη υλοποίηση από έναν εταίρο/πελάτη. Η ομάδα προϊόντων δεν θα παρέχει επίσημη υποστήριξη για αυτήν τη λειτουργικότητα μέσω οποιουδήποτε από τα κανάλια υποστήριξής μας.

### <a name="customization-details"></a>Λεπτομέρειες προσαρμογής 
Η προσαρμογή σάς δίνει τη δυνατότητα να προσθέσετε **Πόρο με δυνατότητα κράτησης** για δημιουργία και επεξεργασία εμπειριών, γεγονός που θα επιτρέψει σε ένα χρήστη να ενεργήσει ως πληρεξούσιος αλλάζοντας το πεδίο **Κράτηση πόρου** σε άλλο χρήστη για τον οποίο οι χρονικές καταχωρίσεις και τα έξοδα πρέπει να καταγραφούν. Τα παρακάτω βήματα καλύπτουν την ανάθεση της χρονικής καταχώρισης. Οι ίδιες πληροφορίες ισχύουν και για την ανάθεση της καταχώρησης εξόδων. 
 
1.  Βεβαιωθείτε ότι ο εξουσιοδοτημένος χρήστης έχει πρόσβαση καθολικής ασφαλείας σε έργα και εργασίες έργου. 
1.  Επειδή ο **Πόρος με δυνατότητα κράτησης** που είναι ένα πεδίο στην οντότητα **Χρονική καταχώριση** δεν εκτίθεται στη σελίδα **Γρήγορη δημιουργία** θα πρέπει να τον προσθέσετε.

    -ή-

    Δημιουργήστε μια προσαρμοσμένη προβολή που περιλαμβάνει τη στήλη **Πόρος με δυνατότητα κράτησης** για να προβάλετε μόνο χρονικές καταχωρήσεις που δημιουργούνται για τον πόρο. Δημοσιεύστε τις προσαρμογές στη σχεδίαση λειτουργικής μονάδας εφαρμογής για να εμφανιστεί αυτή η προβολή στον **Επιλογέα προβολής** στη σελίδα **Χρονικές καταχωρίσεις**. Υπάρχουν δύο προσθήκες που χειρίζονται τη ρύθμιση του υπεύθυνου για χρονικές καταχωρήσεις εκτός έργου:

    - PreValidateTimeEntryCreate
    - PreValidateTimeEntryUpdate
 
1. Δημιουργήστε μια νέα προσθήκη για να αντικαταστήσετε το πεδίο **Υπεύθυνος** με τον υπεύθυνο του χρήστη που έχει ανατεθεί στο πεδίο **Πόρος με δυνατότητα κράτησης**. Χρησιμοποιήστε το ίδιο **Στάδιο εκτέλεσης** ως προσθήκη εκτός εύρους (OOB) (προ-επικύρωση) και χρησιμοποιήστε μια **Παραγγελία εκτέλεσης** που είναι υψηλότερη από τις προσθήκες OOB (μεγαλύτερη από 1). Με αυτόν τον σκοπό εξασφαλίζεται ότι η προσαρμοσμένη προσθήκη θα εκτελεστεί μετά τις προσθήκες OOB.  
 
### <a name="end-user-experience"></a>Εμπειρία τελικού χρήστη
1.  Όταν δημιουργείτε μια χρονική καταχώρηση στη σελίδα γρήγορης δημιουργίας, καταχωρείτε τις λεπτομέρειες έργου και εργασίας έργου και, στη συνέχεια επιλέγετε τον χρήστη στο πεδίο **Πόρος με δυνατότητα κράτησης** για τον οποίο πρέπει να καταγράφονται οι χρονικές καταχωρήσεις. 
2.  Από προεπιλογή, αυτό το πεδίο προκαθορίζεται από προεπιλογή για το χρήστη που είναι συνδεδεμένος, ωστόσο, δεδομένου ότι ο χρήστης παρέκαμψε αυτό το πεδίο, η χρονική καταχώριση δημιουργείται πλέον για τον επιλεγμένο **Πόρο με δυνατότητα κράτησης**.
3.  Όταν υποβάλλετε τις χρονικές καταχωρήσεις που δημιουργήσατε για αυτές τις καρτέλες, οι εγγραφές θα τοποθετηθούν στην ουρά για τον υπεύθυνο έγκρισης στο έργο, όπως αναμενόταν. 
4.  Όταν ανακαλείτε τις χρονικές καταχωρήσεις που δημιουργήθηκαν για τον άλλο χρήστη, οι χρονικές καταχωρήσεις θα επιστραφούν σε μια κατάσταση **Προσχέδιο** με το πεδίο **Πόρος με δυνατότητα κράτησης** που έχει οριστεί για τον άλλο χρήστη. 
5.  Προαιρετικά, μπορείτε να μεταβείτε στην προσαρμοσμένη προβολή για να φιλτράρετε τις χρονικές καταχωρήσεις που δημιουργήθηκαν για τον άλλο χρήστη. 
 
### <a name="limitations"></a>Περιορισμοί
Οι λειτουργίες **Αντιγραφή** και **Εισαγωγή** λειτουργεί μόνο στο περιβάλλον του χρήστη που είναι συνδεδεμένος. Αυτό σημαίνει ότι δεν είναι δυνατή η αντιγραφή ή η εισαγωγή χρονικών καταχωρήσεων που έχουν δημιουργηθεί για το χρήστη ο οποίος είναι συνδεδεμένος ως πόρος με δυνατότητα κράτησης.

Οι χρονικές καταχωρήσεις που δεν είναι για ένα έργο θα δρομολογούνται για έγκριση στο διευθυντή του πόρου με δυνατότητα κράτησης μόνο εάν ολοκληρωθεί το βήμα 4 στην ενότητα **Λεπτομέρειες προσαρμογής** παραπάνω. Διαφορετικά, οι χρονικές καταχωρήσεις εκτός έργου για τον άλλο χρήστη θα δρομολογούνται λανθασμένα στο διευθυντή του χρήστη που είναι συνδεδεμένος. 

### <a name="other-changes"></a>Άλλες αλλαγές 
Η λειτουργία **Κρατήσεις και εργασίες** έχει καταργηθεί. 

## <a name="multidimensional-pricing"></a>Πολυδιάστατη τιμολόγηση
Για να μεγιστοποιήσετε την ευελιξία και να ικανοποιήσετε τις διαφορετικές επιχειρηματικές απαιτήσεις, η έκδοση 3 του Project Service Automation υποστηρίζει τη διακριτική εφαρμογή των συνόλων διαστάσεων τιμολόγησης στις τιμές κόστους και χρέωσης. Οι τιμές διαστάσεων μπορούν να οριστούν ως προεπιλεγμένες και, στη συνέχεια, να διαβιβάζονται σε όλη τη διεργασία κοστολόγησης και τιμολόγησης από τη δημιουργία προφίλ πόρου έως τη χρονική καταχώρηση σε πραγματικές τιμές του έργου. Η ρύθμιση παραμέτρων και η τροποποίηση ή η επέκταση που αφορούν μόνο τον πελάτη αξιοποιούν την βασική υποδομή προσαρμογής.

Το Project Service Automation μεταδίδεται με ένα προεπιλεγμένο σύνολο διαστάσεων και ρόλων τιμολόγησης και μονάδων πόρων και επιτρέπει την παραμετροποίηση των τιμών και του κόστους για κάθε συνδυασμό ρόλου και οργανωτικής μονάδας.

Για τους πελάτες του Project Service Automation που θέλουν να συνεχίσουν να χρησιμοποιούν αυτά τα έτοιμα πεδία ως διαστάσεις τιμολόγησης στην έκδοση 3, δεν θα υπάρξει καμία παρατηρήσιμη αλλαγή. Μπορείτε να συνεχίσετε να χρησιμοποιείτε το Project Service Automation ως συνήθως. Εάν, ωστόσο, χρειαστεί να καταχωρίστε τιμή ή κόστος για τους πόρους σας χρησιμοποιώντας άλλα πρόσθετα χαρακτηριστικά, η έκδοση 3 σάς επιτρέπει να προσθέτετε τις δικές σας προσαρμοσμένες διαστάσεις τιμολόγησης στο Project Service Automation. Η επέκταση των προσαρμοσμένων διαστάσεων τιμολόγησης είναι μια πολύπλοκη εμπειρία ρύθμισης παραμέτρων. 

## <a name="quotes-and-contracts"></a>Προσφορές και συμβάσεις
Στην έκδοση 3 του Project Service Automation, άλλαξαν οι πτυχές της εγκατάστασης και της διαχείρισης για τις προσφορές και τις συμβάσεις. Οι παρακάτω ενότητες παρέχουν πιο αναλυτικές πληροφορίες.

### <a name="set-up-chargeability-options"></a>Ρύθμιση παραμέτρων επιλογών χρέωσης
Στις εκδόσεις 1 και 2, η ρύθμιση χρέωσης για τους ρόλους και τις κατηγορίες για συγκεκριμένες προσφορές και συμβάσεις έγινε με χρήση της προβολής **Χρέωση** που βρισκόταν στην επάνω περιήγηση μιας γραμμής προσφοράς ή μιας γραμμής σύμβασης. Αυτό ήταν επίσης όπου θα μπορούσατε να ορίσετε τις τιμές για αυτούς τους ρόλους και κατηγορίες εξόδων.

Από την έκδοση 3, η ρύθμιση των επιλογών χρέωσης ανάλογα με την κατηγορία ρόλου και εξόδων θα γίνει σε επίπεδο γραμμής προσφοράς ή σύμβασης. Η ρύθμιση τιμολόγησης είναι διαφορετική από την εγκατάσταση χρέωσης. Θα βρείτε τους **Χρεώσιμους ρόλους** και τις **Χρεώσιμες κατηγορίες** ως καρτέλες στις σελίδες **Γραμμή προσφοράς** και **Γραμμή σύμβασης** χωρίς να χρειάζεται να χρησιμοποιήσετε την επάνω περιήγηση.

![Χρεώσιμοι ρόλοι](media/chargeable-12.png)
 
Η ρύθμιση των χρεώσιμων ρόλων και των χρεώσιμων κατηγοριών αξιοποιεί επίσης το έτοιμο επεξεργάσιμο στοιχείο ελέγχου πλέγματος. Για κάθε ρόλο και κατηγορία, οι υποστηριζόμενες επιλογές για τον τύπο χρέωσης κατά τη φάση προσφοράς και σύμβασης παραμένουν αμετάβλητες από προηγούμενες εκδόσεις ως **Χρεώσιμο** και **Μη χρεώσιμο**. Η επιλογή **Δωρεάν** δεν είναι ένας υποστηριζόμενος τύπος κατά τη φάση των προσφορών ή των συμβάσεων. Η επιλογή **Δωρεάν** υποστηρίζεται μόνο κατά την έγκριση του χρόνου ή των εξόδων.  
 
### <a name="create-and-edit-custom-pricing-for-a-project-service-automation-quote-and-project-contract"></a>Δημιουργία και επεξεργασία προσαρμοσμένης τιμολόγησης για μια προσφορά Project Service Automation και μια σύμβαση έργου
Στις εκδόσεις 1 και 2, η χρήση προσαρμοσμένου τιμοκαταλόγου για συγκεκριμένες προσφορές και συμβάσεις έχει γίνει με τη χρήση της **Επεξεργασίας τιμών** στην προβολή **Χρεωσιμότητα**. Ηπροβολή **Χρεωσιμότητα** βρισκόταν στην επάνω περιήγηση μιας γραμμής προσφοράς ή μιας γραμμής σύμβασης. Αυτό ήταν επίσης όπου θα μπορούσατε να ορίσετε τις επιλογές χρεωσιμότητας για ρόλους ή κατηγορίες εξόδων.

Από την έκδοση 3, η δημιουργία και η χρήση ενός προσαρμοσμένου τιμοκαταλόγου έργου σε μια προσφορά Project Service Automation και μια σύμβαση έργου Project Service Automation έχει διαχωριστεί από την εγκατάσταση χρέωσης. Οι προσφορές Project Service Automation και οι συμβάσεις έργου Project Service Automation έχουν μια νέα καρτέλα με ονομασία **Τιμοκατάλογοι έργου**. Σε αυτήν την καρτέλα εμφανίζεται μια συσχετισμένη προβολή όλων των τιμοκαταλόγων έργου που επισυνάπτονται στην προσφορά ή τη σύμβαση έργου του Project Service Automation. Για να δημιουργήσετε έναν προσαρμοσμένο τιμοκατάλογο από έναν υπάρχοντα τιμοκατάλογο που έχει ήδη συσχετιστεί με την προσφορά ή τη σύμβαση έργου, κάντε κλικ στην επιλογή **Δημιουργία προσαρμοσμένης τιμολόγησης**. Με αυτήν την ενέργεια θα δημιουργήσετε ένα αντίγραφο όλων των συσχετισμένων λιστών τιμών και θα τα επισυνάψετε στην προσφορά ή τη σύμβαση. Τώρα, μπορείτε να ανοίξετε τον τιμοκατάλογο και να επεξεργαστείτε την τιμή του ρόλου ή της κατηγορίας εξόδων, έτσι ώστε αυτές οι αλλαγές τιμολόγησης να εφαρμοστούν μόνο σε αυτήν την προσφορά ή τη σύμβαση. 
  
Το παρακάτω γραφικό είναι πριν από τη δημιουργία προσαρμοσμένων τιμοκαταλόγων.

![Πριν από προσαρμοσμένους τιμοκαταλόγους](media/before-custom-price-lists-13.png)

Το παρακάτω γραφικό εμφανίζεται μετά τη δημιουργία προσαρμοσμένων τιμοκαταλόγων.

![Μετά από προσαρμοσμένους τιμοκαταλόγους](media/after-custom-price-lists-14.png)

> [!NOTE]
> Μια σύντομη καθυστέρηση μπορεί να προκύψει στο μεταξύ όταν κάνετε κλικ στη **Δημιουργία προσαρμοσμένης τιμολόγησης** όταν δημιουργείται ο προσαρμοσμένος τιμοκατάλογος. Συνιστούμε να ανανεώνετε το πλέγμα αντί να κάνετε κλικ πολλές φορές. Έχει δημιουργηθεί ένας προσαρμοσμένος τιμοκατάλογος εάν το σχετικό όνομα τιμοκαταλόγου έχει το όνομα προσφοράς ή το όνομα σύμβασης έργου που προσαρτάται σε αυτόν.


[!INCLUDE[footer-include](../includes/footer-banner.md)]