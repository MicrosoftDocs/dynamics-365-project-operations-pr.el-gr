---
title: Δημιουργία προτύπου έργου
description: Πώς γίνεται η δημιουργία προτύπου έργου στο Project Service
author: ruhercul
ms.custom:
- dyn365-projectservice
ms.date: 07/19/2022
ms.topic: article
ms.author: ruhercul
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.reviewer: johnmichalak
ms.openlocfilehash: 8159e0390441e5029f9beb0228cffcbc4d683479
ms.sourcegitcommit: 278740b352f1ed9618ee5c79597c8f449984d6f4
ms.translationtype: HT
ms.contentlocale: el-GR
ms.lasthandoff: 07/19/2022
ms.locfileid: "9177425"
---
# <a name="create-a-project-template-project-service"></a>Δημιουργία προτύπου έργου (Project Service)

[!include [banner](../includes/psa-now-project-operations.md)]

[!INCLUDE[cc-applies-to-psa-app-1x-2x](../includes/cc-applies-to-psa-app-1x-2x.md)]

Τα πρότυπα έργου σάς εξοικονομούν χρόνο αν η εταιρεία σας υποβάλλει συχνά προσφορές για παρόμοιους τύπους έργων. Παρέχουν ένα τυπικό σύνολο ρόλων και τις εκτιμώμενες ώρες για έναν τύπο έργου. Οι διαχειριστές λογαριασμών και οι διαχειριστές έργων μπορούν να δημιουργήσουν έργα που βασίζονται σε ένα πρότυπο έργου ή μπορούν να αντιγράψουν το πρότυπο και να κάνουν ένα δικό τους.  
  
## <a name="components-of-project-template"></a>Στοιχεία προτύπου έργου
 Ένα πρότυπο έργου αποτελείται από τρία στοιχεία:  
  
- **Δομή ανάλυσης εργασίας**: Μια δομή ανάλυσης εργασίας σε ένα πρότυπο έργου έχει το ίδιο σύνολο στοιχείων όπως και το έργο. Μπορείτε να δημιουργήσετε μια ιεραρχία εργασιών, να συσχετίσετε ρόλους σε εργασία, να ορίσετε χαρακτηριστικά χρονοδιαγράμματος, να ορίσετε εξαρτήσεις και να προβάλλετε όλα τα δεδομένα στο Gantt. Η δομή ανάλυσης εργασίας σε πρότυπα έργου υποστηρίζει επίσης λειτουργίες εργασίας για κάθε εργασία. Δεν υπάρχει διαφορά μεταξύ ενός προτύπου έργου και ενός έργου κατά τη δημιουργία χρονοδιαγράμματος εργασίας.  
  
- **Εκτιμήσεις έργου**: Οι εκτιμήσεις έργου σε πρότυπα λειτουργούν με τον ίδιο τρόπο όπως και στα έργα, με τη διαφορά ότι οι τιμοκατάλογοι για προεπιλεγμένες επιλογές του κόστους και των τιμών πώλησης είναι πάντα το προεπιλεγμένο κόστος και οι τιμοκατάλογοι πωλήσεων που ορίζονται στις παραμέτρους [!INCLUDE[pn_project_service_auto](../includes/pn-project-service-auto.md)]. Οι υπόλοιπες λειτουργίες είναι οι ίδιες με αυτές σε ένα έργο.  
  
- **Σχηματισμός ομάδας έργου**: Κατά τον σχηματισμό μιας ομάδας έργου για ένα πρότυπο έργου, δεν μπορείτε να κάνετε κράτηση ενός πόρου με όνομα σε ένα πρότυπο. Μπορείτε να χρησιμοποιήσετε τη **Δημιουργία ομάδας έργου** στη δομή ανάλυσης εργασίας για να δημιουργήσετε ένα σύνολο γενικών πόρων. Μπορείτε επίσης να καθορίσετε τις απαιτούμενες ικανότητες και πιστοποιήσεις κατάρτισης για γενικούς πόρους. Δεν μπορείτε να αντικαταστήσετε έναν γενικό πόρο με έναν πόρο με δυνατότητα κράτησης σε πρότυπα έργου.  

## <a name="create-a-project-template-from-an-existing-project"></a>Δημιουργία προτύπου έργου από υφιστάμενο έργο
Μπορείτε να δημιουργήσετε ένα πρότυπο έργου από ένα έργο με τους εξής τρόπους:

- **Δομή ανάλυσης εργασίας**: Μια δομή ανάλυσης εργασίας σε ένα πρότυπο που προέρχεται από ένα έργο θα αντιγράψει όλες τις εργασίες και τις εξαρτήσεις. Οι εκχωρήσεις που δημιουργούνται θα βασίζονται στα γενικά μέλη ομάδας που προστίθενται στην ομάδα έργου κατά τη δημιουργία του προτύπου έργου.
- **Εκτιμήσεις έργου**: Όταν δημιουργείται ένα πρότυπο έργου από ένα υπάρχον έργο, οι εκτιμήσεις από το έργο προέλευσης αντιγράφονται στο πρότυπο έργου.
- **Μέλη ομάδας έργου**: Όταν δημιουργείται ένα πρότυπο από ένα υπάρχον έργο, όλα τα καθορισμένα μέλη ομάδας αντικαθίστανται με τον γενικό πόρο του οργανισμού. Όλα τα ονόματα θέσεων και οι ρόλοι διατηρούνται.

## <a name="create-a-project-from-a-template"></a>Δημιουργία έργου από πρότυπο  
 Μπορείτε να δημιουργήσετε ένα έργο από ένα πρότυπο με τους εξής τρόπους:  
  
-   Όταν δημιουργείτε ένα έργο από την προσφορά, μπορείτε να επιλέξετε ένα πρότυπο έργου στη φόρμα γρήγορης δημιουργίας έργου.  
  
-   Κατά τη δημιουργία ενός έργου, κάνοντας κλικ στο κουμπί **Νέο έργο**, εμφανίζεται η φόρμα του έργου πριν να αποθηκεύσετε την εγγραφή. Από εδώ, μπορείτε να κάνετε κλικ στο πεδίο **Επιλέξτε ένα πρότυπο** για να επιλέξετε κάποιο από τη λίστα των προκαθορισμένων προτύπων έργου στον οργανισμό σας.  
  
-   Κάντε κλικ στο κουμπί **Δημιουργία έργου από πρότυπο** στη σελίδα **Πρότυπο έργου** για να δημιουργήσετε ένα έργο από το πρότυπο.  
  
## <a name="copying-components-of-a-template-to-a-project"></a>Αντιγραφή στοιχείων προτύπου σε έργο  
 Όταν αντιγράφετε στοιχεία ενός προτύπου σε ένα έργο, υπάρχουν μερικά πράγματα που πρέπει να γνωρίζετε.  
  
 **Αντιγραφή δομής ανάλυσης εργασίας**: Κατά την αντιγραφή της δομής ανάλυσης εργασίας από ένα πρότυπο έργου, εάν το έργο έχει ένα ημερολόγιο έργου διαφορετικό από το πρότυπο, θα εφαρμοστούν οι ώρες εργασίας από το ημερολόγιο του έργου στο χρονοδιάγραμμα εργασιών. Έτσι ρυθμίζεται το χρονοδιάγραμμα για το εφεδρικό ημερολόγιο έργου. Ομοίως, η πρώτη εργασία στη δομή ανάλυσης εργασίας λαμβάνει την ημερομηνία έναρξης του έργου, ώστε να ενημερώνεται το υπόλοιπο του χρονοδιαγράμματος εργασιών ιεραρχίας, με βάση τη διάρκεια και τις εξαρτήσεις που καθορίζονται στη δομή ανάλυσης εργασίας του προτύπου.  
  
 **Αντιγραφή εκτιμήσεων έργου**: Κατά την αντιγραφή σε γραμμές εκτίμησης έργου, οι τιμοκατάλογοι ενημερώνονται με βάση τη μονάδα-κάτοχο του έργου για το κόστος τιμοκαταλόγου και τον πελάτη για τη λίστα τιμών πώλησης. Το κόστος μονάδας και οι τιμές πώλησης καθορίζονται από αυτούς τους τιμοκαταλόγους σε έργα που σχετίζονται με μια οντότητα πωλήσεων.  
  
 **Αντιγραφή ομάδας έργου**: Κατά την αντιγραφή της ομάδας έργου από το πρότυπο σε ένα έργο, οι γενικοί πόροι αντιγράφονται, μαζί με τις ικανότητες και τις πιστοποιήσεις κατάρτισης που ορίζονται στο πρότυπο. Οι αναθέσεις γενικών πόρων διατηρούνται επίσης σύμφωνα με το πρότυπο έργου.  
  
### <a name="see-also"></a>Δείτε επίσης  
 [Οδηγός υπευθύνου έργου](../psa/project-manager-guide.md)


[!INCLUDE[footer-include](../includes/footer-banner.md)]
