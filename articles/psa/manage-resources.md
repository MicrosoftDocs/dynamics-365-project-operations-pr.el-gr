---
title: Διαχείριση πόρων
description: Αυτό το θέμα παρέχει πληροφορίες σχετικά με τον τρόπο διαχείρισης πόρων.
author: ruhercul
manager: kfend
ms.service: project-operations
ms.custom:
- dyn365-projectservice
ms.date: 05/13/2019
ms.topic: article
ms.author: ruhercul
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: 37377367751592fc533447748b80b124cb6548ad
ms.sourcegitcommit: 418fa1fe9d605b8faccc2d5dee1b04b4e753f194
ms.translationtype: HT
ms.contentlocale: el-GR
ms.lasthandoff: 02/10/2021
ms.locfileid: "5151343"
---
# <a name="manage-resources"></a>Διαχείριση πόρων

[!include [banner](../includes/psa-now-project-operations.md)]

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

Το Dynamics 365 Project Service Automation περιλαμβάνει έναν πίνακα εργαλείων διαχείρισης πόρων, ο οποίος παρέχει μια οπτική επισκόπηση της ζήτησης και της χρήσης των πόρων σε όλο τον οργανισμό. Μπορείτε να χρησιμοποιήσετε τα γραφήματα αυτού του πίνακα εργαλείων για να απεικονίσετε τις παρακάτω πληροφορίες:

- **Ζήτηση πόρων** – Το γράφημα **Ενεργό αίτημα πόρου** πόρου εμφανίζει πόρους που έχουν υποβληθεί. Οι πόροι αθροίζονται είτε από τον ρόλο ή από το έργο.
- **Μη υποβληθείσα ζήτηση πόρου** – Το γράφημα **Μη ανατεθειμένη ζήτηση πόρων** εμφανίζει όλες τις απαιτήσεις πόρου που δεν έχουν υποβληθεί. Βοηθάει τους διαχειριστές πόρων να προβάλουν τη ζήτηση η οποία δεν είναι σταθερή και μπορεί να υποβληθεί μέσω μιας αίτησης πόρου.
- **Χρεώσιμη χρήση για την περασμένη εβδομάδα** – Το γράφημα **Χρήση κατά ρόλο** δείχνει το ποσοστό της πραγματικής χρεώσιμης χρήσης του οργανισμού έναντι του ρόλου σε σχέση με τη χρεώσιμη χρήση-στόχο κατά ρόλο.

    > [!NOTE]
    > Για να είναι το γράφημα **Χρήση κατά ρόλο** διαθέσιμο, δημιουργήστε μια εργασία που εκτελεί τη ροή εργασιών UpdateRoleUtilization. Αυτή η περιοδική εργασία εκτελείται κάθε επτά ημέρες για τον υπολογισμό της χρεώσιμης χρέωσης για τις προηγούμενες επτά ημέρες. Τα αποτελέσματα αθροίζονται κατά ρόλο.

## <a name="manage-project-team-members"></a>Διαχείριση μελών ομάδας έργου

Οι διαχειριστές έργων μπορούν να χρησιμοποιήσουν τον πίνακα εργαλείων του διαχειριστή πόρων για τη διαχείριση των πόρων σε έργα. Για παράδειγμα, μπορούν να προσθέσουν ένα μέλος της ομάδας απευθείας σε ένα έργο και να κάνουν κράτηση σε ένα μέλος της ομάδας για να εκπληρώσουν τις απαιτήσεις πόρων που είχαν καταγραφεί από έναν γενικό πόρο.

### <a name="add-a-team-member-directly-to-a-project"></a>Προσθήκη ενός μέλους ομάδας απευθείας σε ένα έργο

Για να προσθέσετε ένα μέλος της ομάδας απευθείας σε ένα έργο, στη σελίδα **Έργα**, στην καρτέλα **Ομάδα** επιλέξτε **Νέα**. Εμφανίζεται το παράθυρο διαλόγου **Γρήγορη δημιουργία: μέλος ομάδας έργου**. Σε αυτό το παράθυρο διαλόγου, μπορείτε να εκτελέσετε αυτές τις εργασίες:

- **Κράτηση πόρου με όνομα** – Στο πεδίο **Πόρος με δυνατότητα κράτησης**, επιλέξτε το όνομα του πόρου. Στη συνέχεια, επιλέξτε το ρόλο, ορίστε την περίοδο και επιλέξτε μια μέθοδο ανάθεσης. Ο πόρος με όνομα που επιλέξατε προστίθεται στο έργο χρησιμοποιώντας την επιλεγμένη μέθοδο ανάθεσης και το ημερολόγιο πόρων.
- **Προσθέστε έναν γενικό πόρο** – Αφήστε κενό το πεδίο **Πόρος με δυνατότητα κράτησης** και, στη συνέχεια, επιλέξτε το ρόλο, ορίστε την περίοδο και επιλέξτε την προτιμώμενη μέθοδο ανάθεσης. Ένας γενικός πόρος προστίθεται στην ομάδα ως σύμβολο κράτησης θέσης για τη διατήρηση του μοτίβου ζήτησης που χρησιμοποιείται για τη κράτηση των πόρων με όνομα στην ομάδα. Η απαίτηση γίνεται σύμφωνα με το ημερολόγιο έργου.
- **Προσθέστε έναν πόρο με όνομα στην ομάδα χωρίς χρήση της παραγωγικής ικανότητας του πόρου** - Στο πεδίο **Πόρος με δυνατότητα κράτησης**, επιλέξτε έναν πόρο. Στη συνέχεια, επιλέξτε την περίοδο, επιλέξτε **Καμία** ως μέθοδο ανάθεσης. Ο πόρος προστίθεται στην ομάδα, αλλά η παραγωγική ικανότητα του πόρου δεν καταναλώνεται μέσω μιας κράτησης.

### <a name="book-a-team-member-to-fulfill-resource-requirements-for-a-generic-resource"></a>Κάντε κράτηση μέλους ομάδας για την εκπλήρωση απαιτήσεων πόρων για έναν γενικό πόρο

Στο PSA, μπορείτε να κάνετε κράτηση ενός γενικού πόρου σε μια ομάδα έργου και να καθορίσετε το ρόλο, την απαιτούμενη παραγωγική ικανότητα και τον τρόπο με τον οποίο διανέμεται αυτή η παραγωγική ικανότητα. Στην απαίτηση του πόρου, μπορείτε να καθορίσετε τα χαρακτηριστικά που σχετίζονται με τον γενικό πόρο. Τα χαρακτηριστικά αυτά περιλαμβάνουν απαιτούμενες δεξιότητες, την προτιμώμενη οργανωτική μονάδα και προτιμώμενους πόρους.

Ακολουθήστε τα παρακάτω βήματα για να καθορίσετε τις απαιτούμενες δεξιότητες σε έναν γενικό πόρο για έναν προγραμματιστή.

1. Στη σελίδα **Έργα**, στην καρτέλα **Ομάδα**, επιλέξτε **Νέος** για να κάνετε κράτηση ενός γενικού πόρου.

    ![Έγινε κράτηση γενικού πόρου στην ομάδα](media/Resource-Management-image9.png)

2. Στην προβολή **Όλα τα μέλη**, στη στήλη **Απαίτηση πόρου**, επιλέξτε τη σύνδεση για να προσθέσετε απαιτούμενες δεξιότητες για τον γενικό πόρο.

    ![Σύνδεση απαίτησης](media/Resource-Management-image10.png)

3. Στη σελίδα **Απαίτηση πόρου** που εμφανίζεται, στο πλέγμα **Δεξιότητες**, επιλέξτε τα αποσιωπητικά (**...**) και, στη συνέχεια επιλέξτε **Προσθήκη νέου χαρακτηριστικού απαίτησης** για να προσθέσετε τις απαιτούμενες δεξιότητες για τον προγραμματιστή σας.

    ![Εντολή προσθήκης νέου χαρακτηριστικού απαίτησης](media/Resource-Management-image11.png)

4. Στο παράθυρο διαλόγου **Γρήγορη δημιουργία: Χαρακτηριστικό απαίτησης** που εμφανίζεται, στο πεδίο **Χαρακτηριστικό**, επιλέξτε την απαιτούμενη δεξιότητα. Στη συνέχεια, στο πεδίο **Τιμή αξιολόγησης**, επιλέξτε το επίπεδο επάρκειας για την εν λόγω δεξιότητα. Τέλος, στο πεδίο **Απαίτηση πόρου**, ορίστε την απαίτηση των πόρων προέλευσης από οργανωτικές μονάδες ή ακόμα και πόρους με όνομα. Όταν ολοκληρώσετε, επιλέξτε **Αποθήκευση**.

    ![Γρήγορη δημιουργία: παράθυρο διαλόγου χαρακτηριστικού απαίτησης](media/Resource-Management-image12.png)

5. Στη σελίδα **Απαίτηση πόρου**, επιλέξτε **Κράτηση** για να εκπληρωθούν οι απαιτήσεις του πόρου.

    ![Κουμπί κράτησης στη σελίδα απαίτησης πόρου](media/Resource-Management-image13.png)

    Μπορείτε επίσης να επιλέξετε τον γενικό πόρο στο πλέγμα **Όλα τα μέλη της ομάδας** και μετά να επιλέξετε **Κράτηση**.

    ![Κουμπί κράτησης πάνω από το πλέγμα όλων των μελών της ομάδας](media/Resource-Management-image14.png)

    > [!NOTE]
    > Σε αυτό το παράδειγμα, υπάρχουν 40 απαιτούμενες ώρες, αλλά χωρίς πραγματικές ώρες κράτησης, επειδή οι γενικοί πόροι δεν διαθέτουν κρατήσεις. Επιπλέον, δεν υπάρχουν ώρες που έχουν ανατεθεί, επειδή ο γενικός πόρος προστέθηκε απευθείας στην ομάδα. Δεν προστέθηκε με χρήση της ανάθεσης εργασιών.

    Στη σελίδα **Βοηθός χρονοδιαγράμματος**, μπορείτε να φιλτράρετε τους διαθέσιμους πόρους σύμφωνα με τις απαιτήσεις που καθορίζονται στην απαίτηση του πόρου. Οι πόροι ταξινομούνται σύμφωνα με τις παραμέτρους ταξινόμησης που καθορίζονται στον πίνακα χρονοδιαγράμματος.

    ![Σελίδα βοηθού χρονοδιαγράμματος](media/Resource-Management-image15.png)

    Ακολουθούν ορισμένα φίλτρα που χρησιμοποιούνται συχνά:

    - **Χαρακτηριστικά μαζί με μια αξιολόγηση** – Φιλτράρισμα κατά δεξιότητες, πιστοποιήσεις και άλλες ποιότητες πόρων, εκτός από τις αξιολογήσεις επάρκειας.
    - **Ρόλοι** – Φιλτράρισμα με βάση τους προεπιλεγμένους ρόλους που ανατίθενται σε πόρους με κράτηση.
    - **Οργανωτικές μονάδες** – Φιλτράρισμα πόρων με δυνατότητα κράτησης με βάση τις οργανωτικές μονάδες στις οποίες έχουν ανατεθεί.

6. Εάν δεν είστε ικανοποιημένοι με τα αποτελέσματα της αρχικής αναζήτησης απαίτησης, μπορείτε να αλλάξετε τα κριτήρια φιλτραρίσματος. Αναπτύξτε το παράθυρο **Προβολή φίλτρου** και επιλέξτε **Αναζήτηση** για να βρείτε πρόσθετους πόρους.

    ![Παράθυρο προβολής φίλτρου](media/Resource-Management-image16.png)

7. Για να αλλάξετε τον τρόπο ταξινόμησης των αποτελεσμάτων, επιλέξτε **Ταξινόμηση**.

    ![Εντολή ταξινόμησης](media/Resource-Management-image17.png)

8. Επιλέξτε πόρους σύμφωνα με τη ζήτηση που καθορίζεται στην απαίτηση, όπως υποδεικνύεται στο επάνω μέρος του πλέγματος. Μπορείτε να καταργήσετε την επιλογή των κελιών στο πλέγμα και να αφήσετε ανοιχτή αυτήν την παραγωγική ικανότητα πόρων. Μόνο ένας πόρος κάθε φορά μπορεί να επιλεγεί ως κρατημένος.

9. Επιλέξτε **Κράτηση** για να κάνετε κράτηση του επιλεγμένου πόρου και αφήστε ανοιχτό τον πίνακα χρονοδιαγράμματος, ώστε να μπορείτε να επιλέξετε πρόσθετους πόρους. Εναλλακτικά, επιλέξτε **Κράτηση και έξοδος** για να κάνετε κράτηση του επιλεγμένου πόρου και να κλείσετε τον πίνακα χρονοδιαγράμματος.

    ![Πόρος προς κράτηση](media/Resource-Management-image19.png)

    Λαμβάνετε μια ειδοποίηση σχετικά με τις ώρες κράτησης. Οι δείκτες ζήτησης δείχνουν πόσο ικανοποιείται η προϋπόθεση κράτησης και τι απομένει. Επίσης, μπορείτε να δείτε την παραγωγική ικανότητα του επιλεγμένου πόρου η οποία έχει χρησιμοποιηθεί. Επιλέξτε **Ανάπτυξη** για να προβάλετε περισσότερες πληροφορίες σχετικά με τις κρατήσεις πόρων.

9. Επιστρέψτε στην προβολή **Όλα τα μέλη της ομάδας**. Στο πλέγμα, παρατηρήστε ότι ο γενικός πόρος έχει αντικατασταθεί από τον πόρο με όνομα και οι ώρες 40 παρατίθενται ως κράτηση για αυτόν τον πόρο.

    ![Ενημέρωση του πλέγματος όλων των μελών ομάδας](media/Resource-Management-image20.png)

    > [!NOTE]
    > Δεν εμφανίζονται ώρες που έχουν ανατεθεί, επειδή πραγματοποιήθηκε απευθείας κράτηση στην ομάδα. Δεν έγινε κράτηση με χρήση της ανάθεσης εργασιών.

## <a name="assign-generic-resources-to-tasks-and-generate-resource-requirements"></a>Ανάθεση γενικών πόρων σε εργασίες και δημιουργία απαιτήσεων πόρου

Στο PSA, μπορείτε να δημιουργήσετε εργασίες και, στη συνέχεια, να αναθέσετε γενικούς πόρους σε αυτές. Με αυτόν τον τρόπο, η ζήτηση πόρων μπορεί να αντιπροσωπεύεται από χαρακτήρες κράτησης θέσης, ενώ υπολογίζετε τα χρονοδιαγράμματα και τους οικονομικούς αριθμούς σας. Στη συνέχεια, μπορείτε να δημιουργήσετε απαιτήσεις πόρων για τους γενικούς πόρους και να τις ικανοποιήσετε.

1. Στη σελίδα **Έργα**, στην καρτέλα **Χρονοδιάγραμμα**, επιλέξτε **Προσθήκη** για να δημιουργήσετε μια εργασία.

    ![Δημιουργήθηκε νέα εργασία](media/Resource-Management-image21.png)

2. Στο πεδίο **Πόροι**, επιλέξτε το σύμβολο **Επιλογέας πόρων**. Εμφανίζεται ο επιλογέας πόρων και εμφανίζονται τα ήδη υπάρχοντα μέλη της ομάδας για το έργο.

    ![Επιλογέας πόρων](media/Resource-Management-image22.png)

3. Καταγράψτε το όνομα του νέου γενικού πόρου και, στη συνέχεια επιλέξτε **Δημιουργία**.

    ![Όνομα ενός νέου γενικού πόρου που έχει καταχωριστεί](media/Resource-Management-image23.png)

4. Στο παράθυρο διαλόγου **Γρήγορη δημιουργία: Μέλος ομάδας έργου** που εμφανίζεται, στο πεδίο **Ρόλος**, επιλέξτε τον ρόλο για τον γενικό πόρο. Στο πεδίο **Μονάδα πόρων**, επιλέξτε την οργανωτική μονάδα για τον γενικό πόρο. Στη συνέχεια, επιλέξτε **Αποθήκευση**.

    ![Παράθυρο διαλόγου Γρήγορη δημιουργία: Μέλος ομάδας έργου](media/Resource-Management-image24.png)

    Το γενικό μέλος ομάδας έχει πλέον ανατεθεί στην εργασία.

    ![Το γενικό μέλος ομάδας έχει πλέον ανατεθεί στην εργασία](media/Resource-Management-image25.png)

    Στην καρτέλα **Ομάδα**, θα δείτε το νέο γενικό μέλος ομάδας. Προσέξτε ότι έχουν εκχωρηθεί μόνο ώρες. Αυτές οι ώρες είναι το άθροισμα όλων των εργασιών που ανατίθενται στο γενικό μέλος της ομάδας. Το γενικό μέλος της ομάδας δεν έχει ακόμα ώρες που απαιτούνται ή απαίτηση πόρου.

    ![Γενικό μέλος ομάδας στην καρτέλα ομάδας](media/Resource-Management-image26.png)

5. Τώρα, μπορείτε να αναθέσετε το γενικό μέλος ομάδας σε άλλες εργασίες χρησιμοποιώντας τον επιλογέα πόρων.

    ![Γενικό μέλος ομάδας στον επιλογέα πόρων](media/Resource-Management-image27.png)

    Όταν ολοκληρώσετε την ανάθεση του γενικού πόρου σε εργασίες, μπορείτε να δημιουργήσετε μια απαίτηση πόρου για τον γενικό πόρο.

5. Στην καρτέλα **Ομάδα**, επιλέξτε τον γενικό πόρο και, στη συνέχεια, επιλέξτε **Δημιουργία απαίτησης**.

    ![Εντολή δημιουργίας απαίτησης](media/Resource-Management-image28.png)

    Όταν δημιουργείται η απαίτηση, το γενικό μέλος της ομάδας θα έχει τις απαιτούμενες ώρες και μια σύνδεση για την απαίτηση του πόρου.

    ![Σύνδεση απαίτησης πόρου](media/Resource-Management-image29.png)

    Αφού γίνει κράτηση ενός πόρου με όνομα, ο γενικός πόρος διαγράφεται από την ομάδα και αντικαθίσταται από τον πόρο με όνομα.

    ![Γενικός πόρος που αντικαταστάθηκε από τον πόρο με όνομα](media/Resource-Management-image30.png)

    Στην καρτέλα **Χρονοδιάγραμμα**, οι γενικές αναθέσεις πόρων καταργούνται και αντικαθίστανται από τον πόρο με όνομα.

    ![Οι αναθέσεις γενικών πόρων αντικαθίστανται από τον πόρο με όνομα στην καρτέλα χρονοδιαγράμματος.](media/Resource-Management-image31.png)

    > [!NOTE]
    > Αυτή η συμπεριφορά προκύπτει μόνο όταν για έναν πόρο με όνομα έχει γίνει πλήρης κράτηση για την απαίτηση γενικού πόρου. Όταν είτε ένας πόρος με όνομα αντικαθιστά μερικώς την απαίτηση γενικού πόρου είτε πολλοί πόροι με όνομα αντικαθιστούν την απαίτηση γενικού πόρου, ο γενικός πόρος παραμένει αντιστοιχισμένος στην εργασία.

    Στην παρακάτω απεικόνιση, έχει προγραμματιστεί μια εργασία 80 ωρών για μια διάρκεια πέντε ημερών (16 ώρες την ημέρα και πάνω από πέντε ημέρες) και έχει ανατεθεί στον γενικό πόρο που ονομάζεται **Λειτουργικός**.

    ![Εργασία 80 ωρών και πέντε ημερών έχει ανατεθεί στον λειτουργικό γενικό πόρο](media/Resource-Management-image32.png)

    Όταν δημιουργείτε την απαίτηση, είναι για 80 ώρες για πέντε ημέρες.

    ![Απαίτηση που δημιουργείται για 80 ώρες και πέντε ημέρες](media/Resource-Management-image33.png)

    Επειδή οι διαθέσιμοι πόροι λειτουργούν μόνο οχτώ ώρες ημερησίως, απαιτούνται δύο πόροι για την πλήρωση της απαίτησης.

    ![Δεύτερος πόρος](media/Resource-Management-image35.png)

    Στην καρτέλα **Ομάδα**, μπορείτε πλέον να δείτε ότι ο γενικός πόρος δεν έχει απαιτούμενες ώρες, αλλά οι ώρες που έχουν εκχωρηθεί εμφανίζονται ακόμα μαζί με τους δύο πόρους με όνομα που ικανοποιούν την απαίτηση.

    ![Δύο πόροι με όνομα στην καρτέλα ομάδας](media/Resource-Management-image36.png)

    Στην καρτέλα **Χρονοδιάγραμμα**, ο γενικός πόρος παραμένει αντιστοιχισμένος στην εργασία.

    ![Γενικοί πόροι στην καρτέλα χρονοδιαγράμματος](media/Resource-Management-image37.png)

Το PSA δεν αναθέτει και τους δύο πόρους στην εργασία, επειδή αυτή η συμπεριφορά θα δημιουργούσε ένα λιγότερο προβλέψιμο χρονοδιάγραμμα. Σε αυτό το απλό παράδειγμα, μπορείτε εύκολα να διαιρέσετε τις ώρες ίσα μεταξύ δύο πόρων. Ωστόσο, σε πιο πολύπλοκα σενάρια τα οποία αφορούν πολλαπλές εργασίες και πολλούς πόρους, το PSA θα πρέπει να κάνει υποθέσεις σχετικά με τον τρόπο με τον οποίο θα πρέπει να εκχωρήσει τις κρατήσεις που λαμβάνονται για πολλούς πόρους σε πολλές εργασίες.

Ως εκ τούτου, σε αυτά τα σενάρια, ο υπεύθυνος έργου είναι υπεύθυνος για την ανάλυση των πολλαπλών κρατήσεων και την ανατοποθέτησή τους ανάλογα με τις ανάγκες. Για την ανάθεση των κρατήσεων, ο υπεύθυνος έργου αντιστοιχίζει τις εργασίες από τους γενικούς πόρους στους πόρους με όνομα και, στη συνέχεια χρησιμοποιεί την προβολή **Εναρμόνιση** για να βεβαιωθεί ότι η ανάθεση λειτουργεί με τις κρατήσεις.

### <a name="edit-a-resource-requirement"></a>Επεξεργασία απαίτησης πόρου

Μετά τη δημιουργία μιας απαίτησης πόρου, ένας διαχειριστής έργου ή ένας διαχειριστής πόρου μπορεί να θελήσει να επεξεργαστεί τις λεπτομέρειες για να τελειοποιήσει τα κριτήρια αναζήτησης, όταν χρησιμοποιείται ο πίνακας χρονοδιαγράμματος. Για να επεξεργαστείτε την απαίτηση του πόρου, ακολουθήστε τα παρακάτω βήματα.

1. Στη σελίδα **Έργα**, στην καρτέλα **Ομάδα** επιλέξτε τη σύνδεση για οποιαδήποτε απαίτηση στον γενικό πόρο.
2. Στη σελίδα **Απαίτηση πόρου** που εμφανίζεται, μπορείτε να ενημερώσετε διάφορα χαρακτηριστικά. Ακολουθούν μερικά παραδείγματα:

    - Όνομα
    - Από την ημερομηνία
    - Έως την ημερομηνία
    - Διάρκεια
    - Τύπος πόρου

Στη σελίδα **Απαίτηση πόρου**, ο διαχειριστής έργων ή ο διαχειριστής πόρων μπορεί επίσης να καθορίσει τις εξής πληροφορίες:

- Δεξιότητες
- Ρόλοι
- Προτιμήσεις πόρου
- Προτιμώμενη οργανική μονάδα

### <a name="update-resource-bookings-after-they-are-booked-on-a-project"></a>Ενημέρωση των κρατήσεων πόρων μετά την κράτησή τους σε ένα έργο

Αφού προσθέσετε έναν γενικό πόρο ή πόρο με όνομα σε μια ομάδα έργου, μπορείτε να αλλάξετε τις κρατήσεις του πόρου.

1. Στη σελίδα **Έργα**, στην καρτέλα **Ομάδα**, επιλέξτε ένα μέλος ομάδας και μετά επιλέξτε **Διατήρηση κρατήσεων**.

    ![Πίνακας χρονοδιαγράμματος που ανοίγει για τα επιλεγμένα μέλη της ομάδας](media/Resource-Management-image40.png)

    Εμφανίζεται ο πίνακας χρονοδιαγράμματος και εμφανίζεται η κράτηση του μέλους της ομάδας έργου. Αναπτύξτε την καρτέλα του μέλους της ομάδας για να προβάλετε τις ώρες που έχουν καταχωρηθεί σε σχέση με αυτό το έργο και άλλα έργα που χρησιμοποιούν την παραγωγική ικανότητα του μέλους της ομάδας.

2. Επιλέξτε και σύρετε την κράτηση για να την επεκτείνετε ή να τη μικρύνετε. Εμφανίζεται ένα παράθυρο διαλόγου **Δημιουργία κράτησης πόρου** που σας επιτρέπει να προσαρμόζετε την κράτησή σας.

    ![Παράθυρο διαλόγου δημιουργίας κράτησης πόρου](media/Resource-Management-image41.png)

3. Κάντε δεξί κλικ στην κράτηση. Στη συνέχεια, μπορείτε να χρησιμοποιήσετε το μενού συντόμευσης για να ολοκληρώσετε τις παρακάτω ενέργειες:

    - Αλλαγή της κατάστασης της κράτησης.
    - Επεξεργασία κράτησης.
    - Αντικαταστήστε έναν πόρο στην ομάδα έργου.

### <a name="change-the-booking-status"></a>Αλλαγή της κατάστασης της κράτησης

Μπορείτε να αλλάξετε οποιαδήποτε προεπιλεγμένη ή προσαρμοσμένη κατάσταση κράτησης.

![Εντολή αλλαγής κατάστασης](media/Resource-Management-image42.png)

Οι ακόλουθες καταστάσεις περιλαμβάνονται στο PSA:

- **Ακυρώθηκε** – Αυτή η κατάσταση ακυρώνει την κράτηση ενός πόρου και ελευθερώνει την παραγωγική ικανότητα του πόρου.
- **Οριστική κράτηση** – Αυτή η κατάσταση χρησιμοποιεί την παραγωγική ικανότητα του πόρου. Μια κράτηση έχει συνήθως αυτήν την κατάσταση όταν ανοίγετε τη **Διατήρηση κρατήσεων** από το πλέγμα **Όλα τα μέλη της ομάδας** στη σελίδα **Έργα**.
- **Προκαταρκτική κράτηση** – Αυτή η κατάσταση προσθέτει έναν πόρο σε μια ομάδα, αλλά δεν χρησιμοποιεί την παραγωγική ικανότητα του πόρου. Υποδεικνύει ότι ο πόρος έχει δεσμευτεί για πιθανή εργασία, αλλά εξακολουθεί να είναι δυναμικός, εάν είναι απαραίτητος για άλλες εργασίες. Στην προβολή της συνολικής διαθεσιμότητας πόρων, οι προκαταρκτικές κρατήσεις έχουν διαφορετική κατάσταση από τις οριστικές κρατήσεις.
- **Προτείνεται** – Αυτή η κατάσταση αντιπροσωπεύει μια πρόταση του διαχειριστή πόρου ή του διαχειριστή έργου για έναν πόρο. Οι προτάσεις δεν καταναλώνουν την παραγωγική ικανότητα ενός πόρου και ο πόρος δεν προστίθεται στην ομάδα έργου. Για να κάνετε οριστική κράτηση του πόρου στην ομάδα, ο υπεύθυνος έργου πρέπει να αποδεχτεί την πρόταση.

### <a name="submit-resource-requests"></a>Υποβολή αιτήσεων πόρων

Τα αιτήματα πόρου φέρουν τη ζήτηση (απαίτηση πόρου) που πρέπει να πληρούται από ένα διαχειριστή πόρων. Για έναν γενικό πόρο που βρίσκεται ήδη στην ομάδα, μπορείτε να υποβάλετε απευθείας αίτηση για πόρους. Μια αίτηση πόρου μπορεί να ολοκληρωθεί με δύο τρόπους:

- Η διαχείριση πόρων εκπληρώνεται απευθείας από την αίτηση. Σε αυτήν την περίπτωση, ο γενικός πόρος αντικαθίσταται από μια οριστική κράτηση που έχει πόρο με όνομα.
- Η διαχείριση πόρων προτείνει έναν πόρο στο διαχειριστή έργου και ο διαχειριστής έργου εγκρίνει ή απορρίπτει τον προτεινόμενο πόρο.

#### <a name="direct-fulfillment-of-resource-requests"></a>Άμεση ικανοποίηση των αιτήσεων πόρων

Όταν δημιουργείται μια απαίτηση πόρου, ένας διαχειριστής έργου μπορεί να υποβάλει μια αίτηση πόρου για έναν γενικό πόρο επιλέγοντας τον πόρο και, στη συνέχεια επιλέγοντας **Υποβολή αιτήματος**.

![Κουμπί υποβολής αίτησης](media/Resource-Management-image45.png)

Μπορείτε να παρέχετε σχόλια σχετικά με τον πόρο στον υπεύθυνο πόρων που εκπληρώνει την αίτηση. Μετά την υποβολή της αίτησης, το πεδίο **Κατάσταση** του μέλους ομάδας αλλάζει σε **Υποβλήθηκε**.

![Καταχώριση προαιρετικών σχολίων](media/Resource-Management-image46.png)

Όταν ο διαχειριστής πόρων ικανοποιήσει την αίτηση, το γενικό μέλος της ομάδας αντικαθίσταται από τον πόρο με όνομα στο πλέγμα **Όλα τα μέλη της ομάδας**.

![Το γενικό μέλος ομάδας που αντικαταστάθηκε από τον πόρο με όνομα στο πλέγμα "όλα τα μέλη της ομάδας"](media/Resource-Management-image47.png)

#### <a name="use-a-resource-proposal-for-resource-requests"></a>Χρήση πρότασης πόρου για αιτήσεις πόρων

Αντί να κάνετε απευθείας κράτηση σε έναν πόρο σε μια αίτηση πόρου, ένας διαχειριστής πόρων μπορεί να προτείνει έναν πόρο στο διαχειριστή έργου. Ένας διαχειριστής πόρων μπορεί να χρησιμοποιήσει αυτήν την επιλογή όταν μια ακριβής αντιστοίχιση για τις απαιτήσεις δεν είναι διαθέσιμη. Όταν ένας διαχειριστής πόρων προτείνει έναν πόρο, ο υπεύθυνος έργου βλέπει ότι το πεδίο **Κατάσταση** για το γενικό μέλος έχει αλλάξει σε **Απαιτείται εξέταση**.

![Η κατάσταση του γενικού μέλους ομάδας άλλαξε σε Απαιτείται εξέταση](media/Resource-Management-image48.png)

Για να προβάλετε τον προτεινόμενο πόρο μαζί με μια απεικόνιση των συνεπειών της κράτησης της πρότασης, κάντε διπλό κλικ στο μέλος της ομάδας με κατάσταση **Απαιτείται εξέταση**. Στη συνέχεια, επιλέξτε την καρτέλα **Προτεινόμενοι πόροι**.

![Καρτέλα προτεινόμενων πόρων](media/Resource-Management-image49.png)

Επιλέξτε **Αποδοχή όλων των προτάσεων** για να αποδεχτείτε όλους τους προτεινόμενους πόρους ή **Απόρριψη όλων των προτάσεων** για να τους απορρίψετε. Εάν αποδέχεστε τους προτεινόμενους πόρους, γίνεται οριστική κράτηση στο έργο ως μέλη της ομάδας και αντικαθιστούν τους γενικούς πόρους.

> [!NOTE]
> Πρέπει να αποδεχτείτε ή να απορρίψετε όλους τους πόρους που έχουν προταθεί. Δεν μπορείτε να τους αποδεχτείτε ή να τους απορρίψετε μερικώς.

### <a name="substitute-a-resource-on-the-project-team"></a>Αντικαταστήστε έναν πόρο στην ομάδα έργου

Ορισμένες φορές, ένας διαχειριστής έργου πρέπει να αντικαταστήσει ένα μέλος της ομάδας για το οποίο έχει γίνει κράτηση σε ένα έργο.

1. Στη σελίδα **Έργα**, στην καρτέλα **Ομάδα**, επιλέξτε τον πόρο που πρέπει να αντικατασταθεί και μετά επιλέξτε **Διατήρηση κρατήσεων**.
2. Αναπτύξτε τον πόρο για να προβάλετε τα έργα στα οποία έχει ανατεθεί.

    ![Αναπτυγμένος πόρος για την εμφάνιση εκχωρημένων έργων](media/Resource-Management-image50.png)

3. Κάντε δεξί κλικ στο έργο και, στη συνέχεια επιλέξτε **Υποκατάσταση πόρου**.
4. Εάν γνωρίζετε τον πόρο που θέλετε να αντικαταστήσετε για τον τρέχοντα πόρο, επιλέξτε ή πληκτρολογήστε το όνομα και, στη συνέχεια, επιλέξτε **Εκ νέου ανάθεση**.

    ![Καθορισμός ενός υποκατάστατου πόρου](media/Resource-Management-image51.png)

    Εναλλακτικά, ακολουθήστε τα παρακάτω βήματα για να αναζητήσετε έναν πόρο:

    1. Επιλέξτε **Εύρεση υποκατάστασης**.

        ![Αναζήτηση υποκατάστατου πόρου](media/Resource-Management-image52.png)

        Ο βοηθός χρονοδιαγράμματος επιστρέφει μια λίστα με τα διαθέσιμα υποκατάστατα. Στο βοηθό χρονοδιαγράμματος, μπορείτε να φιλτράρετε ακόμα περισσότερο τους διαθέσιμους πόρους για να βρείτε ένα κατάλληλο υποκατάστατο.

        ![Λίστα διαθέσιμων υποκατάστατων](media/Resource-Management-image53.png)

    2. Για να αντικαταστήσετε τον πόρο, επιλέξτε τον πόρο που θέλετε και επιλέξτε **Υποκατάστατο**.

        ![Επιλογή υποκατάστατου πόρου](media/Resource-Management-image54.png)

    Οι κρατήσεις και οι αναθέσεις αντικαθίστανται με το νέο πόρο.

    ![Οι κρατήσεις και οι αναθέσεις αντικαθίστανται με το νέο πόρο](media/Resource-Management-image55.png)

## <a name="reconcile-team-member-bookings-and-assignments"></a>Εναρμόνιση κρατήσεων και αναθέσεων μέλους ομάδας

Για τα μέλη της ομάδας, οι κρατήσεις και οι αναθέσεις συνδυάζονται χαλαρά. Με άλλα λόγια, οι πόροι μπορούν να έχουν αναθέσεις, αλλά όχι κρατήσεις, ή μπορούν να κάνουν κρατήσεις, αλλά όχι αναθέσεις. Ιδανικά, οι κρατήσεις και οι αναθέσεις του έργου εναρμονίζονται έτσι ώστε οι πόροι να έχουν δεσμευτεί για την εκτέλεση των αναθέσεων εργασιών. Ωστόσο, οι κρατήσεις μπορεί να βασίζονται στη διαθεσιμότητα και οι χρόνοι εργασιών μπορεί να αλλάξουν καθώς το έργο συνεχίζεται. Ως εκ τούτου, η χαλαρή σύνδεση των κρατήσεων και των αναθέσεων παρέχει ευελιξία.

Το PSA έχει μια καρτέλα **Εναρμόνιση** βοηθά τους υπεύθυνους έργου να συμβιβάσουν τις κρατήσεις μελών της ομάδας και τις αναθέσεις τους για τις ομάδες έργου τους.

![Καρτέλα εναρμόνισης](media/Resource-Management-image56.png)

Για κάθε καθορισμένο μέλος της ομάδας, η καρτέλα **Εναρμόνιση** εμφανίζει τις κρατήσεις και τις αναθέσεις μέχρι την ανάθεση μεμονωμένων εργασιών. Εμφανίζει ώρες σε κελιά που μπορούν να αναπαριστούν περιόδους από μήνες έως ημέρες.

Η καρτέλα εμφανίζει επίσης ένα συνολικό καθαρό σύνολο για το έργο, μαζί με μια συνολική στήλη.

Για κάθε πόρο, η καρτέλα υπολογίζει τη διαφορά μεταξύ των κρατήσεων ενός μέλους ομάδας σχετικά με το έργο και τη συνάθροιση των αναθέσεων εργασιών αυτού του μέλους της ομάδας. Ιδανικά, η διαφορά θα πρέπει να είναι 0 (μηδέν). Με άλλα λόγια, δεν πρέπει να υπάρχει διαφορά μεταξύ των κρατήσεων του πόρου και των αναθέσεων. Οι διαφορές είναι χρωματισμένες και σκιασμένες για να επιστήσουν την προσοχή σε δύο συνθήκες:

- **Έλλειψη κράτησης** - Οι ελλείψεις κρατήσεων συμβαίνουν όταν ένας πόρος έχει περισσότερες αναθέσεις από τις κρατήσεις. Επειδή αυτή η χωρητικότητα δεν έχει δεσμευτεί, ένας υπεύθυνος έργου μπορεί να διορθώσει αυτή τη συνθήκη επεκτείνοντας τις κρατήσεις του πόρου ώστε να καλύψει το έλλειμμα.
- **Επιπλέον κρατήσεις** - Οι επιπλέον κρατήσεις συμβαίνουν όταν έχει γίνει κράτηση ενός πόρου στο έργο, αλλά δεν έχει ανατεθεί σε εργασίες. Αυτή η συνθήκη μπορεί να είναι αποδεκτή στις περιπτώσεις κατά τις οποίες ο πόρος έχει γίνει κράτηση στο έργο πριν από την ανάθεση εργασιών. Ωστόσο, σε άλλες περιπτώσεις, ο πόρος ενδεχομένως να μην έχει προγραμματιστεί για ανάθεση εργασιών. Σε αυτές τις περιπτώσεις, ο υπεύθυνος του έργου θα πρέπει να σκεφτεί την ακύρωση των κρατήσεων του πόρου, έτσι ώστε η παραγωγική ικανότητα να μπορεί να χρησιμοποιηθεί για ένα άλλο έργο.

Σε ορισμένες περιπτώσεις, όταν προβάλλετε το χρόνο σε ένα υψηλότερο επίπεδο από το επίπεδο ημέρας (για παράδειγμα, το επίπεδο μήνα), μπορεί να δείτε μια καθαρή διαφορά μηδέν για έναν πόρο (με άλλα λόγια, κρατήσεις = αναθέσεις). Ωστόσο, εάν δείτε το επίπεδο Εβδομάδα, μπορεί να δείτε ότι υπάρχουν αναθέσεις 0 (μηδέν) ωρών και κρατήσεις 40 ωρών την πρώτη εβδομάδα και αναθέσεις 40 ωρών και κρατήσεων 0 (μηδέν) ωρών στη δεύτερη εβδομάδα. Συνολικά, οι κρατήσεις και οι αναθέσεις συνδυάζονται, αλλά διαφέρουν από τη μία εβδομάδα στην επόμενη.

Κατά την προβολή υψηλότερων επιπέδων χρόνου, τα κελιά στην καρτέλα **Εναρμόνιση** εμφανίζεται ένας δείκτης κελιού που σας ειδοποιεί ότι υπάρχουν διαφορές σε χαμηλότερα επίπεδα. Κάνοντας διπλό κλικ σε ένα κελί, μπορείτε να κάνετε ζουμ για να προβάλετε τη διαφορά. Στη συνέχεια, μπορείτε να κάνετε δεξί κλικ για σμίκρυνση. Επιλέγοντας έναν πόρο και, στη συνέχεια, χρησιμοποιώντας το στοιχείο ελέγχου **Επόμενη διαφορά** στη γραμμή εργαλείων πλέγματος, μπορείτε να μεταβείτε στην επόμενη διαφορά ανάμεσα στις κρατήσεις και τις αναθέσεις για αυτόν τον πόρο. Στη συνέχεια, μπορείτε να χρησιμοποιήσετε **Προηγούμενη διαφορά** για να επιστρέψετε. Μπορείτε επίσης να απενεργοποιήσετε τη δυνατότητα "Δείκτης διαφοράς" και τη συμπεριφορά περιήγησης στις **Ρυθμίσεις**.

![Δείκτης διαφοράς](media/Resource-Management-image57.png)

Όταν έχετε αναθέσεις εργασιών για έναν πόρο αλλά καμία κράτηση, στη σελίδα **Έργα**, στην καρτέλα **Εναρμόνιση**, επιλέξτε την έλλειψη κράτησης και μετά επιλέξτε **Επέκταση κράτησης**. Το παράθυρο διαλόγου **Επέκταση κράτησης** εμφανίζεται και δείχνει την κράτηση που απαιτείται για την αντιμετώπιση της έλλειψης του πόρου. Εμφανίζει επίσης τις υπάρχουσες κρατήσεις του πόρου σε όλα τα έργα ή άλλες προγραμματιζόμενες οντότητες. Εάν επιλέξετε **OK** για να δημιουργήσετε την κράτηση για τον πόρο, ανεξάρτητα από τη διαθεσιμότητα αυτού του πόρου, μπορεί να προκαλέσετε υπερκράτηση.

![Παράθυρο διαλόγου "επέκταση κράτησης"](media/Resource-Management-image58.png)

Στη συνέχεια, ο υπεύθυνος έργου ή πόρων μπορεί να χρησιμοποιήσει τον πίνακα χρονοδιαγράμματος για τη διαχείριση καταστάσεων όπου ένας πόρος έχει υπερφορτωθεί πέρα από την παραγωγική ικανότητα.


[!INCLUDE[footer-include](../includes/footer-banner.md)]