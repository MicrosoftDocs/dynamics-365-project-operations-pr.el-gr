---
title: Προκαταρκτική κράτηση πόρου
description: Αυτό το θέμα παρέχει πληροφορίες σχετικά με τον τρόπο με τον οποίο μπορείτε να προγραμματίσετε και να κάνετε προκαταρκτική κράτηση μελών ομάδας έργου.
author: ruhercul
manager: kfend
ms.service: dynamics-365-customerservice
ms.custom:
- dyn365-projectservice
ms.date: 9/25/2019
ms.topic: article
ms.author: ruhercul
audience: Admin
search.app:
- ProjectOperations
ms.openlocfilehash: cb506a519dbc490ecdd579edf1e3fa5dd0153bdb
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: el-GR
ms.lasthandoff: 10/16/2020
ms.locfileid: "4077041"
---
# <a name="soft-book-a-resource"></a>Προκαταρκτική κράτηση πόρου

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

Μπορείτε να προγραμματίσετε προσωρινά ή να κάνετε προκαταρκτική κράτηση ενός πόρου σε μια ομάδα έργου για να δείξετε ότι σχεδιάζετε να αντιστοιχίσετε τον πόρο στο έργο. Οι προκαταρκτικές κρατήσεις δεν καταναλώνουν τη διαθέσιμη παραγωγική ικανότητα του πόρου και μπορείτε να αντιστοιχίσετε τα μέλη της ομάδας για τα οποία έχει γίνει προκαταρκτική κράτηση σε εργασίες του έργου. Ωστόσο, επειδή η προκαταρκτική κράτηση δεν καταναλώνει την παραγωγική ικανότητα ενός πόρου, μπορείτε και πάλι να κάνετε οριστική κράτηση του πόρου για άλλες εργασίες εντός της ίδιας περιόδου. Δεν μπορείτε να κάνετε προκαταρκτική κράτηση γενικών πόρων ούτε μια προκαταρκτική κράτηση ικανοποιεί το αίτημα ενός γενικού πόρου.

Τα μέλη της ομάδας για τα οποία έγινε προκαταρκτική κράτηση εμφανίζονται στην καρτέλα **Ομάδα** της σελίδας **Έργο** με τις ώρες για τις οποίες έχει γίνει προκαταρκτική κράτηση στη στήλη **Ώρες προκαταρκτικής κράτησης** στην προβολή **Καθορισμένα μέλη ομάδας**. Τα μέλη της ομάδας για τα οποία έχει γίνει προκαταρκτική κράτηση παρατίθενται στον πίνακα χρονοδιαγράμματος. Επειδή έχει γίνει προκαταρκτική κράτηση, ο πίνακας χρονοδιαγράμματος δεν εμφανίζει τυχόν κατανάλωση παραγωγικής ικανότητας για αυτούς τους πόρους. Ο χρόνος προκαταρκτικής κράτησης δεν εμφανίζεται στην καρτέλα **Εναρμόνιση** ούτε εμφανίζεται στο πεδίο **Επέκταση κρατήσεων** στην καρτέλα **Εναρμόνιση** του πίνακα χρονοδιαγράμματος. 

Υπάρχουν δύο τρόποι για προκαταρκτική κράτηση ενός μέλους της ομάδας σε ένα έργο: απευθείας από τον πίνακα χρονοδιαγράμματος ή με την προσθήκη του μέλους της ομάδας από την καρτέλα **Ομάδα**. 

## <a name="soft-book-from-the-schedule-board"></a>Προκαταρκτική κράτηση από τον πίνακα χρονοδιαγράμματος
Ολοκληρώστε τα παρακάτω βήματα για να κάνετε προκαταρκτική κράτηση ενός πόρου από τον πίνακα χρονοδιαγράμματος. 

1. Ανοίξτε τον πίνακα χρονοδιαγράμματος και μετά από τον πίνακα **Απαιτήσεις κράτησης** επιλέξτε την καρτέλα **Έργο**.
2. Βρείτε το έργο για το οποίο θέλετε να κάνετε προκαταρκτική κράτηση ενός πόρου. Εάν υπάρχει μεγάλος αριθμός έργων στη λίστα, επιλέξτε την κεφαλίδα στήλης **Έργο** και, στη συνέχεια, χρησιμοποιήστε το φίλτρο για να αναζητήσετε ένα ή περισσότερα έργα.
3. Κάντε κλικ στο έργο, στη συνέχεια, σύρετε και αποθέστε το στο πλέγμα χρόνου του πόρου.
5. Στο παράθυρο **Δημιουργία κράτησης πόρου** , προσαρμόστε την ημερομηνία έναρξης και λήξης, ορίστε την **Κατάσταση κράτησης** σε **Προκαταρκτική** και, στη συνέχεια, ορίστε τις ώρες. 
6. Κάντε κλικ στην επιλογή **Κράτηση**. Ο πόρος εμφανίζεται τώρα στην καρτέλα **Ομάδα** ως πόρος για το έργο. Στην προβολή **Καθορισμένο μέλος ομάδας** θα δείτε τις ώρες προκαταρκτικής κράτησης στη στήλη **Ώρες προκαταρκτικής κράτησης**.

> [!NOTE]
> Αντιστοιχίστε την προκαταρκτική κράτηση σε εργασίες στην καρτέλα **Χρονοδιάγραμμα**. Στην καρτέλα **Εναρμόνιση** , ο πόρος εμφανίζει έλλειμμα κράτησης σε σχέση με την ανάθεση εργασίας επειδή η καρτέλα **Εναρμόνιση** λαμβάνει υπόψη μόνο τις οριστικές κρατήσεις. Μπορείτε να χρησιμοποιήσετε τη δυνατότητα **Επέκταση κρατήσεων** για οριστική κράτηση ενός πόρου με σκοπό την εξάλειψη του ελλείμματος οριστικών κρατήσεων σε σχέση με τις αναθέσεις πόρων. Θα πρέπει να να ακυρώσετε με μη αυτόματο τρόπο την προκαταρκτική κράτηση για τον πόρο χρησιμοποιώντας τη δυνατότητα **Διατήρηση κρατήσεων**.

## <a name="soft-book-on-the-team-tab"></a>Προκαταρκτική κράτηση στην καρτέλα ομάδας

Προσθέστε μέλη ομάδας απευθείας από την καρτέλα **Ομάδα** και, στη συνέχεια, αλλάξτε την κατάσταση της κράτησής του από **Οριστική** σε **Προκαταρκτική** με τη **Διατήρηση κρατήσεων**. Όταν προσθέτετε ένα μέλος της ομάδας με αυτόν τον τρόπο, πάντα το αποτέλεσμα είναι μια οριστική κράτηση, εκτός αν επιλέξετε ως μέθοδο ανάθεσης **Καμία**.

Για να χρησιμοποιήσετε αυτήν τη μέθοδο, ακολουθήστε τα παρακάτω βήματα.

1. Στη σελίδα **Έργο** , στην καρτέλα **Ομάδα** , κάντε κλικ στην επιλογή **Δημιουργία**.
2. Επιλέξτε τον πόρο με δυνατότητα κράτησης, ρόλο, ημερομηνίες από και έως.
3. Επιλέξτε μια μέθοδο εκχώρησης εκτός από την **Καμία** :
4. Επιλέξτε **Αποθήκευση**. Θα δείτε τον πόρο στο πλέγμα και τις ώρες του στη στήλη **Ώρες οριστικής κράτησης**.
5. Διατηρήστε τις κρατήσεις των πόρων κάνοντας κλικ στην επιλογή **Διατήρηση κρατήσεων**.
6. Όταν ανοίξει ο πίνακας χρονοδιαγράμματος, αναπτύξτε τον πόρο για να εμφανίσετε τις κρατήσεις. Θα εμφανιστεί η κράτηση ως **Οριστική**.
7. Κάντε δεξί κλικ στην κράτηση, κάτω από την **Αλλαγή κατάστασης** , επιλέξτε **Προκαταρκτική κράτηση** \> **Οριστική κράτηση**. Η κατάσταση κράτησης είναι πλέον **Προκαταρκτική**.
8. Μετά το κλείσιμο του πίνακα χρονοδιαγράμματος, θα δείτε ότι οι ώρες για τον πόρο έχουν μετακινηθεί από τη στήλη **Ώρες οριστικής κράτησης** στη στήλη **Ώρες προκαταρκτικής κράτησης** στο πλέγμα καρτέλας **Ομάδα** κατά την αναζήτηση στην προβολή **Καθορισμένα μέλη ομάδας**.

> [!NOTE]
> Όταν χρησιμοποιείτε **Διατήρηση κρατήσεων** για να αλλάξετε την κατάσταση από **Οριστική** σε **Προκαταρκτική** , αν έχετε κάνει οριστική κράτηση ενός πόρου στην ομάδα και μετά αναθέσετε εργασίες στον πόρο, τότε οι αναθέσεις εργασίας για τον πόρο διατηρούνται. Ωστόσο, στην καρτέλα **Εναρμόνιση** ο πόρος θα έχει ανεπάρκεια κράτησης διότι μόνο οι οριστικές κρατήσεις λαμβάνονται υπόψη κατά τη συμφωνία κρατήσεων σε σχέση με αναθέσεις. Μπορείτε να χρησιμοποιήσετε τη δυνατότητα **Επέκταση κρατήσεων** στην καρτέλα **Εναρμόνιση** για οριστική κράτηση ενός πόρου με σκοπό την εξάλειψη του ελλείμματος οριστικών κρατήσεων σε σχέση με τις αναθέσεις πόρων. Θα πρέπει να να ακυρώσετε την προκαταρκτική κράτηση για τον πόρο χρησιμοποιώντας τη δυνατότητα **Διατήρηση κρατήσεων**.

Όταν είστε έτοιμοι να αλλάξετε έναν πόρο-μέλος ομάδας για το οποίο έχει γίνει προκαταρκτική κράτηση σε μέλος ομάδας με οριστική κράτηση, κάντε τα εξής:

1. Στον πίνακα χρονοδιαγράμματος, αναπτύξτε τον πόρο για να εμφανίσετε τις κρατήσεις. Θα εμφανιστεί η κράτηση ως **Προκαταρκτική**.
2. Κάντε δεξί κλικ στην κράτηση, κάτω από την **Αλλαγή κατάστασης** , επιλέξτε **Οριστική κράτηση** \> **Οριστική**. Η κατάσταση κράτησης είναι πλέον **Οριστική**.
3. Μετά το κλείσιμο του πίνακα χρονοδιαγράμματος, επιστρέφοντας στο έργο και ανοίγοντας την καρτέλα **Ομάδα** , θα δείτε ότι οι ώρες για τον πόρο έχουν μετακινηθεί από τη στήλη **Ώρες προκαταρκτικής κράτησης** στη στήλη **Ώρες οριστικής κράτησης** στην καρτέλα **Ομάδα** κατά την αναζήτηση στην προβολή **Μέλη ομάδας με όνομα**. Εάν ο πόρος έχει εκχωρηθεί σε εργασίες δεν θα έχει πλέον έλλειμμα κρατήσεων στην καρτέλα **Εναρμόνιση** διότι οι κρατήσεις θα είναι πλέον οριστικές.

