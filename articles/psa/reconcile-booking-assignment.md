---
title: Εναρμόνιση κρατήσεων και αναθέσεων
description: Αυτό το θέμα παρέχει πληροφορίες σχετικά με τις πραγματικές τιμές.
author: ruhercul
manager: kfend
ms.service: dynamics-365-customerservice
ms.custom:
- dyn365-projectservice
ms.date: 11/27/2019
ms.topic: article
ms.author: ruhercul
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: 7ca6f4bb69322db08c413e076860e2ee9fdcc412
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: el-GR
ms.lasthandoff: 10/16/2020
ms.locfileid: "4076962"
---
# <a name="reconcile-bookings-and-assignments"></a>Εναρμόνιση κρατήσεων και αναθέσεων

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

Οι κρατήσεις έργου ενός μέλους ομάδας έργου και οι αναθέσεις εργασιών έργου δεν είναι απόλυτα συνδεδεμένες. Για αυτόν το λόγο, ένας πόρος μπορεί να έχει αναθέσεις εργασιών που δεν αντιστοιχούν σε κρατήσεις και κρατήσεις που δεν αντιστοιχούν σε αναθέσεις εργασιών. Ιδανικά, οι κρατήσεις και οι αναθέσεις του έργου εναρμονίζονται έτσι ώστε οι πόροι να έχουν δεσμευτεί για την εκτέλεση των αναθέσεων εργασιών. Ωστόσο, η πραγματικότητα είναι ότι οι κρατήσεις μπορούν να πραγματοποιηθούν με βάση τη διαθεσιμότητα και οι χρόνοι εργασιών μπορούν να αλλάξουν καθώς το έργο συνεχίζει τον κύκλο ζωής του. Ως εκ τούτου, η χαλαρή σύνδεση επιτρέπει την ευελιξία.

Λόγω της χαλαρής σύνδεσης των κρατήσεων έργου και των αναθέσεων εργασιών, μια καρτέλα **Εναρμόνιση** περιλαμβάνεται στην οντότητα έργου. Αυτή η καρτέλα βοηθά τους υπεύθυνους έργου να συμβιβάσουν τις κρατήσεις μελών της ομάδας και τις αναθέσεις τους για την ομάδα έργου τους.

Για κάθε καθορισμένο μέλος της ομάδας, η καρτέλα **Εναρμόνιση** εμφανίζει τις κρατήσεις και τις αναθέσεις μέχρι την ανάθεση μεμονωμένων εργασιών. Εμφανίζει ώρες σε κελιά που μπορούν να αναπαριστούν περιόδους από μήνες έως ημέρες.

Στο πεδίο **Κλίμακα χρόνου** , μπορείτε να επιλέξετε **Μήνας** , **Εβδομάδα** ή **Ημέρα**. Το στοιχείο **Εβδομάδα** επιλέγεται από προεπιλογή. Ωστόσο, μπορείτε να αλλάξετε την προεπιλεγμένη τιμή επιλέγοντας το κουμπί **Ρυθμίσεις**. Όταν ανοίγει η καρτέλα **Εναρμόνιση** , εμφανίζεται η τρέχουσα ημερομηνία, αλλά μπορείτε να χρησιμοποιήσετε το στοιχείο ελέγχου "Ημερολόγιο" για να μετακινηθείτε προς τα εμπρός ή προς τα πίσω στο χρόνο. Όταν ένα έργο έχει μια ημερομηνία έναρξης που βρίσκεται στο μέλλον, η καρτέλα εμφανίζει την ημερομηνία κατά την οποία ανοίγει. Το στοιχείο ελέγχου ημερολογίου διαθέτει επίσης επιλογές που σας επιτρέπουν να μετακινείστε στις ημερομηνίες έναρξης και λήξης του έργου.

Μπορείτε να χρησιμοποιήσετε τα στοιχεία ελέγχου ανάπτυξης σε κάθε πόρο για να εμφανίσετε τις λεπτομέρειες των κρατήσεων αυτού του πόρου. Επίσης, μπορείτε να αναπτύξετε τις αναθέσεις κάθε πόρου στο επίπεδο της μεμονωμένης εργασίας.

Στο κάτω μέρος της καρτέλας **Εναρμόνιση** εμφανίζεται ένα συνολικό καθαρό σύνολο για το έργο και η καρτέλα περιλαμβάνει επίσης μια συνολική στήλη. Για κάθε πόρο, η καρτέλα λαμβάνει τη διαφορά μεταξύ των κρατήσεων ενός μέλους ομάδας σχετικά με το έργο και τη συνάθροιση των αναθέσεων εργασιών αυτού του μέλους της ομάδας. Ιδανικά, η διαφορά θα πρέπει να είναι 0 (μηδέν). Με άλλα λόγια, δεν πρέπει να υπάρχει διαφορά μεταξύ των κρατήσεων του πόρου και των αναθέσεων εργασιών του. Τυχόν διαφορές υποδεικνύονται με χρώμα και σκίαση για την κλήση δύο συνθηκών:

- **Έλλειψη κράτησης** - Οι ελλείψεις κρατήσεων συμβαίνουν όταν ένας πόρος έχει περισσότερες αναθέσεις από τις κρατήσεις. Επειδή αυτή η χωρητικότητα δεν έχει δεσμευτεί, ένας υπεύθυνος έργου μπορεί να διορθώσει αυτή τη συνθήκη επεκτείνοντας τις κρατήσεις του πόρου ώστε να καλύψει το έλλειμμα.
- **Επιπλέον κρατήσεις** - Οι επιπλέον κρατήσεις συμβαίνουν όταν έχει γίνει κράτηση ενός πόρου στο έργο, αλλά δεν έχει ανατεθεί σε εργασίες. Αυτή η συνθήκη μπορεί να είναι αποδεκτή, για παράδειγμα, εάν έχει γίνει κράτηση του πόρου πριν από την ανάθεση εργασιών. Ωστόσο, σε άλλες περιπτώσεις, ο πόρος ενδεχομένως να μην έχει προγραμματιστεί για ανάθεση. Σε αυτές τις περιπτώσεις, ο υπεύθυνος του έργου θα πρέπει να σκεφτεί την ακύρωση των κρατήσεων του πόρου, έτσι ώστε η παραγωγική ικανότητα να μπορεί να χρησιμοποιηθεί για ένα άλλο έργο.

> [!NOTE]
> Η λεζάντα για αυτές τις συνθήκες μπορεί να είναι κρυφή για να αφήσει περισσότερο χώρο για το πλέγμα. Σε αυτήν την περίπτωση, μπορείτε να κάνετε τη λεζάντα ορατή επιλέγοντας **Ρυθμίσεις**.

Σε ορισμένες περιπτώσεις, όταν το πεδίο **Κλίμακα χρόνου** έχει οριστεί σε ένα επίπεδο υψηλότερο από την **Ημέρα** , οι διαφορές μπορεί να υπολογιστούν ως 0 (μηδέν). Για παράδειγμα, στο επίπεδο **Μήνας** , η καθαρή διαφορά για έναν πόρο μπορεί να είναι 0 (μηδέν) για να υποδείξει ότι οι κρατήσεις είναι ίσες με τις εργασίες. Ωστόσο, εάν δείτε το επίπεδο **Εβδομάδα** , μπορεί να δείτε ότι υπάρχουν αναθέσεις 0 (μηδέν) ωρών και κρατήσεις 40 ωρών την πρώτη εβδομάδα του μήνα και αναθέσεις 40 ωρών και κρατήσεων 0 (μηδέν) ωρών στη δεύτερη εβδομάδα του μήνα. Παρόλο που το σύνολο των κρατήσεων και των αναθέσεων για το μήνα είναι ισότιμο, διαφέρουν ανά εβδομάδα.

Κατά την προβολή υψηλότερων επιπέδων χρόνου, στην καρτέλα **Εναρμόνιση** εμφανίζεται ένας δείκτης κελιού που σας ειδοποιεί ότι υπάρχουν διαφορές σε χαμηλότερα επίπεδα χρόνου. Για παράδειγμα, στην παρακάτω εικόνα, εμφανίζεται μια ένδειξη κελιού στο κελί του μηνός Οκτωβρίου 2018 για τον πόρο που ονομάζεται Κέιτλιν Μέριτ. Επομένως, μπορείτε να δείτε ότι, παρόλο που οι κρατήσεις και οι αναθέσεις του πόρου είναι ίδιες όταν ομαδοποιούνται στο επίπεδο του **Μήνα** , δεν συμφωνούν με τα χαμηλότερα επίπεδα.

![Αταίριαστες κρατήσεις και αναθέσεις στο μηνιαίο επίπεδο](media/reconcile-assignments-01.JPG)

Κάντε διπλό κλικ σε ένα κελί για να κάνετε ζουμ στο επόμενο χαμηλότερο επίπεδο και προβάλετε τη διαφορά. για παράδειγμα, εάν κάνετε διπλό κλικ στη διαφορά 2018 οκτωβρίου για την Κέιτλιν Μέριτ, κάνετε λεπτομερή έρευνα στο επίπεδο **Εβδομάδα**. Στη συνέχεια, μπορείτε να δείτε ότι ο πόρος έχει κρατήσεις 16 ωρών, αλλά όχι αναθέσεις στις πρώτες δύο εβδομάδες του Οκτωβρίου και 16 ώρες αναθέσεων, αλλά όχι κράτηση την τρίτη εβδομάδα του Οκτώβρη.

![Αταίριαστες κρατήσεις και αναθέσεις στο εβδομαδιαίο επίπεδο](media/reconcile-assignments-02.JPG)

Μπορείτε να κάνετε δεξί κλικ σε ένα κελί για να κάνετε σμίκρυνση του επόμενου υψηλότερου επιπέδου. Μπορείτε, επίσης, να απενεργοποιήσετε την ένδειξη κελιού επιλέγοντας **Ρυθμίσεις**. 

Επίσης, μπορείτε να χρησιμοποιήσετε τα κουμπιά **Προηγούμενο** και **Επόμενο** πάνω από το πλέγμα για να μετακινηθείτε σε τυχόν διαφορές του έργου σας. Για να χρησιμοποιήσετε αυτά τα κουμπιά, πρέπει πρώτα να επιλέξετε έναν πόρο. Επιλέξτε **Επόμενο** για να μεταβείτε στην επόμενη διαφορά μεταξύ των κρατήσεων και των αναθέσεων για αυτόν τον πόρο. Επιλέξτε **Προηγούμενο** για να μεταβείτε στην προηγούμενη διαφορά.

Όταν έχετε αναθέσεις εργασιών για έναν πόρο αλλά καμία κράτηση, μπορείτε να επιλέξετε την έλλειψη συγκεντρωτικών κρατήσεων και να κάνετε κλικ στην **Επέκταση κράτησης**. Στη συνέχεια, μπορείτε να δείτε την κράτηση που απαιτείται προκειμένου να αντιμετωπιστεί η έλλειψη του πόρου. Επίσης, μπορείτε να προβάλετε τις κρατήσεις του πόρου στο τρέχον έργο και σε άλλα έργα. Επιλέξτε **OK** για να δημιουργήσετε την κράτηση για τον πόρο χωρίς να λαμβάνεται υπόψη η τρέχουσα διαθεσιμότητα. Στη συνέχεια, ο υπεύθυνος έργου ή πόρων μπορεί να χρησιμοποιήσει τον πίνακα χρονοδιαγράμματος για τη διαχείριση καταστάσεων όπου ένας πόρος έχει υπερφορτωθεί πέρα από την παραγωγική ικανότητα, επειδή οι κρατήσεις του επεκτάθηκαν.

## <a name="managing-with-time-zones"></a>Διαχείριση με ζώνες ώρας
Για τη διασφάλιση ακριβών και προβλέψιμων αποτελεσμάτων κατά τη χρήση της επέκτασης κράτησης, υπάρχουν δύο βασικές προϋποθέσεις που πρέπει να πληρούνται:  

- Ο χρήστης πρέπει να ρυθμίσει τη ζώνη ώρας της συσκευής του ώστε να συμφωνεί με τη ζώνη ώρας που ορίζεται στις ρυθμίσεις εξατομίκευσης του συστήματός σας.
 
  ![Ρυθμίσεις ζώνης ώρας στα Windows 10](media/reconcile-assignments-03.png)

  ![Ρυθμίσεις ζώνης ώρας στις ρυθμίσεις εξατομίκευσης](media/reconcile-assignments-04.png)
 
- Ο πόρος με δυνατότητα κράτησης πρέπει να έχει τουλάχιστον ένα λεπτό χρόνου εργασίας που να επικαλύπτεται με τις καμπύλες που χρησιμοποιούνται για τον καθορισμό της επέκτασης που ζητήθηκε. Για παράδειγμα, το παρακάτω παράδειγμα δείχνει τους πόρους αναθεώρησης με τις ώρες εργασίας που βρίσκονται μεταξύ 9:00 πμ και 7:00 μμ. 

  ![Σύγκριση των καμπυλών πόρων](media/reconcile-assignments-05.png)

Ο παρακάτω πίνακας δείχνει:

- Ένα πρότυπο ημερολογίου έργου.
- Πόρος Α: Αυτός ο πόρος έχει το ίδιο ημερολόγιο και είναι στην ίδια ζώνη ώρας με το έργο. Η ώρα έναρξης των κρατήσεων θα είναι 9:00 πμ.
- Πόρος Β: Αυτός ο πόρος βρίσκεται σε διαφορετική ζώνη ώρας από το έργο και επομένως ξεκινά στις 7:00 πμ στη ζώνη ώρας του. Ωστόσο, οι κρατήσεις θα ξεκινήσουν στις 9:00 πμ, καθώς αυτή είναι η πρώτη ώρα έναρξης της καμπύλης ανάθεσης.
- Πόροι Γ και Δ: Οι πόροι βρίσκονται επίσης σε διαφορετικές ζώνες ώρας, και διαφορετικές μεταξύ τους και από το έργο, και η κράτησή τους ξεκινά κατά τις αντίστοιχες διαθέσιμες ώρες έναρξής τους.

|Οντότητα  |Ημερολόγιο  |
|-|-|
|Πρότυπο ημερολογίου έργου   | ![ημερολόγιο έργου](media/reconcile-assignments-06.png) |
|Πόρος Α  | ![Ημερολόγιο πόρου Α](media/reconcile-assignments-06.png) |
|Πόρος Β  |  ![Ημερολόγιο πόρου Β](media/reconcile-assignments-07.png) |
|Πόρος Γ  |  ![Ημερολόγιο πόρου Γ](media/reconcile-assignments-08.png) |
|Πόρος Δ  | ![Ημερολόγιο πόρου Δ](media/reconcile-assignments-09.png)  |
 
Όταν μεταβαίνετε στην προβολή εναρμόνισης, θα εμφανιστούν οι αναθέσεις πόρων και οι σχετικές ελλείψεις κρατήσεων.
 ![Προβολή εναρμόνισης πριν από την επέκταση](media/reconcile-assignments-10.png)

Αφού εκτελεστεί η λειτουργικότητα της επέκτασης κράτησης σε κάθε πόρο, οι κρατήσεις επεκτείνονται με επιτυχία για κάθε πόρο. Αυτό οφείλεται στο γεγονός ότι οι ώρες εργασίας κάθε πόρου επικαλύπτονται με τις καμπύλες της έλλειψης.
 ![Προβολή εναρμόνισης μετά την επέκταση κράτησης](media/reconcile-assignments-11.png) 

Ωστόσο, μια πιο προσεκτική ματιά στις λεπτομέρειες των κρατήσεων παρουσιάζει διαφορές στην ώρα έναρξης των κρατήσεων. Οι κρατήσεις θα ξεκινήσουν κατά την ώρα έναρξης της καμπύλης ανάθεσης και κατά τη διαθέσιμη ώρα έναρξης του πόρου.
 ![Νέες κρατήσεις πόρων στον πίνακα χρονοδιαγράμματος](media/reconcile-assignments-12.png)
