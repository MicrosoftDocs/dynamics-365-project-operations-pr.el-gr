---
title: Πρότυπα έργων
description: Αυτό το θέμα παρέχει πληροφορίες σχετικά με τον τρόπο χρήσης των προτύπων έργου για τη γρήγορη ρύθμιση του έργου.
author: ruhercul
manager: kfend
ms.service: project-operations
ms.custom:
- dyn365-projectservice
ms.date: 03/01/2019
ms.topic: article
ms.author: ruhercul
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: db42c9ea7280274cdc9cc90f1487f27e08f892e5
ms.sourcegitcommit: 418fa1fe9d605b8faccc2d5dee1b04b4e753f194
ms.translationtype: HT
ms.contentlocale: el-GR
ms.lasthandoff: 02/10/2021
ms.locfileid: "5148058"
---
# <a name="project-templates"></a>Πρότυπα έργων 

[!include [banner](../includes/psa-now-project-operations.md)]

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

Ένα πρότυπο έργου είναι ένα προκαθορισμένο πλαίσιο που σας βοηθά να ξεκινήσετε γρήγορα και εύκολα ένα έργο. Μπορείτε να χρησιμοποιήσετε ένα προκαθορισμένο πρότυπο για να δημιουργήσετε ένα νέο έργο με ένα μόνο κλικ. Όσον αφορά τα έργα, πρέπει να καθορίσετε τις προϋποθέσεις για τα πρότυπα έργου. Πρέπει να καθορίσετε ένα ημερολόγιο έργου για κάθε πρότυπο έργου και οι ρόλοι και οι τιμοκατάλογοι πρέπει να είναι προκαθορισμένα στον οργανισμό, ώστε τα στοιχεία του προτύπου να έχουν χρήσιμα δεδομένα.

Ένα πρότυπο έργου αποτελείται από τρία στοιχεία: ένα χρονοδιάγραμμα, εκτιμήσεις έργου και μέλη ομάδων έργου.

## <a name="schedule"></a>Χρονοδιάγραμμα

Ένα χρονοδιάγραμμα σε ένα πρότυπο έργου έχει το ίδιο σύνολο στοιχείων με ένα χρονοδιάγραμμα σε ένα έργο. Μπορείτε να δημιουργήσετε μια ιεραρχία εργασιών, να συσχετίσετε ρόλους σε εργασίες, να ορίσετε χαρακτηριστικά χρονοδιαγράμματος, και να ορίσετε εξαρτήσεις. Ένα χρονοδιάγραμμα σε ένα πρότυπο έργου υποστηρίζει επίσης λειτουργίες εργασιών για κάθε εργασία. Ως εκ τούτου, υποστηρίζει τη μηχανή προγραμματισμού. Πρέπει να συσχετίσετε ένα ημερολόγιο έργου με το έργο. Δεν υπάρχει διαφορά μεταξύ ενός προτύπου έργου και ενός έργου κατά τη δημιουργία χρονοδιαγράμματος εργασίας.

## <a name="project-estimates"></a>Εκτιμήσεις έργων

Οι εκτιμήσεις έργου σε ένα πρότυπο έργου λειτουργούν με τον ίδιο τρόπο όπως οι εκτιμήσεις έργου σε ένα έργο. Ωστόσο, το κόστος και οι τιμές πώλησης λαμβάνονται από τους προεπιλεγμένους καταλόγους κόστους και τους τιμοκαταλόγους πωλήσεων που καθορίζονται στις παραμέτρους.

## <a name="creating-a-project-from-a-template"></a>Δημιουργία έργου από πρότυπο
 
Υπάρχουν διάφοροι τρόποι για τη δημιουργία ενός έργου από ένα πρότυπο έργου:

- Όταν δημιουργείτε ένα έργο από μια προσφορά, μπορείτε να επιλέξετε ένα πρότυπο έργου από το παράθυρο διαλόγου **Γρήγορη δημιουργία: Έργο**.

> ![Γρήγορη δημιουργία: Παράθυρο διαλόγου έργου](media/project-11.png)

- Κατά τη δημιουργία ενός έργου επιλέγοντας **Νέο έργο**, εμφανίζεται η σελίδα **Έργο** πριν από την αποθήκευση της καρτέλας. Στο πεδίο **Επιλογή προτύπου**, επιλέξτε ένα από τα προκαθορισμένα πρότυπα έργου στον οργανισμό.
- Χρησιμοποιήστε τη **Δημιουργία έργου από ένα πρότυπο** στη σελίδα **Οντότητα προτύπου**.

## <a name="copying-components-of-template-to-project"></a>Αντιγραφή στοιχείων προτύπου σε έργο

Όταν αντιγράφετε τα στοιχεία ενός προτύπου έργου σε ένα έργο, μπορεί να προκύψουν μερικές παρακάμψεις, ανάλογα με τις ρυθμίσεις του έργου.

### <a name="copying-the-schedule"></a>Αντιγραφή χρονοδιαγράμματος

Κατά την αντιγραφή του χρονοδιαγράμματος από ένα πρότυπο έργου, εάν το έργο έχει ένα ημερολόγιο έργου διαφορετικό από το πρότυπο, θα εφαρμοστούν οι ώρες εργασίας από το ημερολόγιο του έργου στο χρονοδιάγραμμα εργασιών. Έτσι ρυθμίζεται το χρονοδιάγραμμα για το εφεδρικό ημερολόγιο έργου. Ομοίως, η πρώτη εργασία στο χρονοδιάγραμμα λαμβάνει την ημερομηνία έναρξης του έργου, ώστε να ενημερώνεται το υπόλοιπο του χρονοδιαγράμματος εργασιών ιεραρχίας, με βάση τη διάρκεια και τις εξαρτήσεις που καθορίζονται στη δομή ανάλυσης εργασίας του προτύπου. 

### <a name="copying-project-estimates"></a>Αντιγραφή εκτιμήσεων έργων 

Όταν αντιγράφετε όλες τις γραμμές εκτίμησης έργου, ενημερώνονται οι τιμοκατάλογοι. Για τον τιμοκατάλογο κόστους, αυτές οι ενημερώσεις βασίζονται στη μονάδα που έχει την κυριότητα του έργου. Για τον τιμοκατάλογο πωλήσεων, βασίζονται στον πελάτη. Το κόστος μονάδας και οι τιμές πώλησης καθορίζονται από αυτούς τους τιμοκαταλόγους σε έργα που σχετίζονται με μια οντότητα πωλήσεων.

### <a name="copying-a-project-team"></a>Αντιγραφή ομάδας έργου

Κατά την αντιγραφή της ομάδας έργου από το πρότυπο έργου σε ένα έργο, οι γενικοί πόροι αντιγράφονται, μαζί με τις ικανότητες και τις πιστοποιήσεις κατάρτισης που ορίζονται στο πρότυπο. Οι αναθέσεις γενικών πόρων διατηρούνται επίσης σύμφωνα με το πρότυπο έργου. Οι καθορισμένοι πόροι δεν υποστηρίζονται σε πρότυπα έργου.
