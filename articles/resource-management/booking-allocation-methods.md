---
title: Μέθοδοι εκχώρησης κρατήσεων
description: Αυτό το θέμα παρέχει πληροφορίες σχετικά με τον τρόπο λειτουργίας των μεθόδων εκχώρησης κρατήσεων στις Λειτουργίες έργου.
author: ruhercul
manager: AnnBe
ms.date: 09/23/2020
ms.topic: article
ms.prod: ''
ms.service: dynamics-365-customerservice
audience: Application User
ms.reviewer: kfend
ms.search.scope: ''
ms.custom: ''
ms.assetid: ''
ms.search.region: Global
ms.search.industry: Service industries
ms.author: ruhercul
ms.dyn365.ops.version: ''
ms.search.validFrom: 2020-10-01
ms.openlocfilehash: c2a964c18c7eae61c5a0239da3b18da31b6ad574
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: el-GR
ms.lasthandoff: 10/16/2020
ms.locfileid: "4076866"
---
# <a name="booking-allocation-methods"></a>Μέθοδοι εκχώρησης κρατήσεων

_**Ισχύει για:** Εργασίες έργου για σενάρια βασισμένα σε πόρους/μη εφοδιασμένα, ανάπτυξη Lite - συμφωνία για προτιμολόγηση_

Είτε προσθέτετε ένα μέλος της ομάδας απευθείας σε ένα έργο στην καρτέλα **Ομάδα** ή κάνετε κράτηση ενός πόρου για ένα έργο ή μιας απαίτησης από τον πίνακα χρονοδιαγράμματος, υπάρχουν διαφορετικές μέθοδοι κατανομής κράτησης που μπορείτε να χρησιμοποιήσετε. Αυτό το θέμα εξηγεί τον τρόπο λειτουργίας της κάθε μεθόδου και ποιες μεθόδους μπορεί να επιφέρουν υπερβολική κράτηση πόρων.

## <a name="booking-allocation-methods"></a>Μέθοδοι εκχώρησης κρατήσεων

Υπάρχουν έξι μέθοδοι εκχώρησης κρατήσεων που μπορείτε να χρησιμοποιήσετε:

- [Πλήρης χωρητικότητα](#full)
- [Υπολειπόμενη χωρητικότητα](#remaining)
- [Χωρητικότητα επί τοις εκατό](#percentage)
- [Ομοιόμορφη κατανομή ωρών](#evenly)
- [Εμπροσθοβαρής κατανομή ωρών](#front)
- [Δεν υπάρχει](#none)

### <a name="full-capacity"></a><a name="full"></a>Πλήρης χωρητικότητα 
Η Πλήρης παραγωγική ικανότητα κάνει κράτηση της πλήρους παραγωγικής ικανότητας του πόρου για τις καθορισμένες από/έως ημερομηνίες. Για παράδειγμα, εάν ένας πόρος έχει ένα ημερολόγιο που έχει οριστεί σε 8 ώρες την ημέρα, 5 ημέρες την εβδομάδα, ορίζοντας μια ημερομηνία έναρξης και λήξης που καλύπτει 5 εργάσιμες ημέρες γίνεται κράτηση του πόρου για 40 ώρες. Η κράτηση γίνεται ανεξάρτητα από την παραγωγική ικανότητα των πόρων που απομένει. Εάν ένας πόρος έχει ήδη κρατηθεί κατά τη διάρκεια αυτής της χρονικής περιόδου σε άλλα έργα, οι 40 ώρες για τις οποίες γίνεται κράτηση ως επιπλέον ώρες, πιθανώς να οδηγούν σε υπερβολικές κρατήσεις.

### <a name="remaining-capacity"></a><a name="remaining"></a>Υπολειπόμενη χωρητικότητα
Η μέθοδος υπολειπόμενης παραγωγικής ικανότητας είναι διαθέσιμη μόνο όταν κάνετε κράτηση απευθείας σε ένα έργο χρησιμοποιώντας τον πίνακα χρονοδιαγράμματος. Αυτή η μέθοδος κάνει κράτηση της διαθέσιμης παραγωγικής ικανότητας του πόρου εντός της καθορισμένης περιοχής ημερομηνιών. Για παράδειγμα, εάν ένας πόρος έχει παραγωγική ικανότητα 40 ώρες την εβδομάδα και έχει ήδη κρατηθεί για 10 ώρες σε μια εβδομάδα, η κράτηση για την ίδια εβδομάδα έχει ως αποτέλεσμα την κράτηση για τις υπόλοιπες ώρες 30 παραγωγικής ικανότητας για αυτήν την εβδομάδα.

### <a name="percentage-capacity"></a><a name="percentage"></a>Χωρητικότητα επί τοις εκατό
Η Ποσοστιαία παραγωγική ικανότητα κάνει κράτηση του πόρου για ένα ποσοστό της παραγωγικής του ικανότητας για τις καθορισμένες από/έως ημερομηνίες. Για παράδειγμα, εάν ένας πόρος έχει ένα ημερολόγιο που έχει οριστεί σε 8 ώρες την ημέρα, 5 ημέρες την εβδομάδα, ορίζοντας μια ημερομηνία έναρξης και λήξης που καλύπτει 5 εργάσιμες ημέρες στο 50% της παραγωγικής ικανότητας γίνεται κράτηση του πόρου για 20 ώρες. Οι μεμονωμένες κρατήσεις ανά ημέρα κατανέμονται εξίσου στην περίοδο, για παράδειγμα 4 ώρες την ημέρα σε αυτό το παράδειγμα. Η κράτηση γίνεται ανεξάρτητα από την παραγωγική ικανότητα των πόρων που απομένει. Εάν ένας πόρος έχει ήδη κρατηθεί κατά τη διάρκεια αυτής της χρονικής περιόδου σε άλλα έργα, οι 20 ώρες για τις οποίες γίνεται κράτηση ως επιπλέον ώρες, πιθανώς να οδηγούν σε υπερβολικές κρατήσεις.

### <a name="evenly-distribute-hours"></a><a name="evenly"></a>Ομοιόμορφη κατανομή ωρών
Η Κατά ώρες - Ομοιόμορφη κατανομή κάνει κράτηση του πόρου για έναν συγκεκριμένο αριθμό ωρών, με ομοιόμορφη διανομή ανά ημέρα για τις καθορισμένες από/έως ημερομηνίες. Για παράδειγμα, εάν κάνετε κράτηση ενός πόρου για 20 ώρες για μια περίοδο 5 ημερών, αυτή η μέθοδος διανέμει τις 20 ώρες ομοιόμορφα σε 4 ώρες την ημέρα. Η κράτηση γίνεται ανεξάρτητα από την παραγωγική ικανότητα των πόρων που απομένει. Εάν ένας πόρος έχει ήδη κρατηθεί κατά τη διάρκεια αυτής της χρονικής περιόδου σε άλλα έργα, οι 20 ώρες για τις οποίες γίνεται κράτηση ως επιπλέον ώρες, πιθανώς να οδηγούν σε υπερβολικές κρατήσεις.

### <a name="front-load-hours"></a><a name="front"></a>Εμπροσθοβαρής κατανομή ωρών
Η Κατά ώρες - Φόρτωση προσκηνίου κάνει κράτηση του πόρου για έναν συγκεκριμένο αριθμό ωρών, με φόρτωση προσκηνίου ανά ώρες της ημέρας για τις καθορισμένες από/έως ημερομηνίες. Η φόρτωση προσκηνίου καταναλώνει την διαθέσιμη παραγωγική ικανότητα του πόρου με σειρά προτεραιότητας. Για παράδειγμα, εάν το χρονοδιάγραμμα εργασίας του πόρου είναι 8 ώρες την ημέρα, 5 ημέρες την εβδομάδα, και δεν έχει καμία τρέχουσα κράτηση, η κράτηση του πόρου για 20 ώρες για μια περίοδο 5 εργάσιμων ημερών έχει ως αποτέλεσμα το παρακάτω καθημερινό μοτίβο κράτησης: 

|                           |    Ημέρα 1    |    Ημέρα 2    |    Ημέρα 3    |    Ημέρα 4    |    Ημέρα 5    |    Σύνολο    |
|---------------------------|-------------|-------------|-------------|-------------|-------------|-------------|
|    **Υφιστάμενες   κρατήσεις**    |    0        |    0        |    0        |    0        |    0        |    0        |
|    **Νέα   κράτηση**          |    8        |    8        |    4        |    0        |    0        |    20       |

Η μέθοδος φόρτωσης προσκηνίου λαμβάνει υπόψη τις υπάρχουσες κρατήσεις και τη διαθέσιμη παραγωγική ικανότητα. Για παράδειγμα, αν ο ίδιος πόρος έχει ήδη κρατήσεις για 20 ώρες την εβδομάδα, οι νέες κρατήσεις καταναλώνουν την υπόλοιπης παραγωγική ικανότητα ως εξής:

|                     | Ημέρα 1 | Ημέρα 2 | Ημέρα 3 | Ημέρα 4 | Ημέρα 5 | Σύνολο |
|---------------------|-------|-------|-------|-------|-------|-------|
| **Υφιστάμενες   κρατήσεις** | 8     | 8     | 4     | 0     | 0     | 20    |
| **Νέα   κράτηση**       | 0     | 0     | 4     | 8     | 8     | 20    |

Επειδή λαμβάνεται υπόψη η διαθέσιμη παραγωγική ικανότητα, ενδέχεται να εμφανιστεί ένα μήνυμα σφάλματος εάν ο πόρος δεν διαθέτει καμία παραγωγική ικανότητα που μπορεί να απορροφηθεί από την κράτηση. Με αυτήν τη μέθοδο, δεν είναι δυνατόν να κάνετε υπερβολική κράτηση.

### <a name="none"></a><a name="none"></a>Καμία
Η μέθοδος Καμία είναι διαθέσιμη μόνο όταν κάνετε κράτηση από την καρτέλα **Ομάδα** μέσα σε ένα έργο. Αυτή η μέθοδος προσθέτει τον πόρο ως ένα μέλος της ομάδας έργου, αλλά δεν δημιουργεί κρατήσεις που καλύπτουν την παραγωγική ικανότητα του πόρου. Αυτή η μέθοδος χρησιμοποιείται όταν το προεπιλεγμένο μέλος της ομάδας διαχειριστή έργου προστίθεται κατά τη δημιουργία ενός έργου. Ο διαχειριστής έργου που δημιούργησε το έργο προστίθεται από προεπιλογή στο έργο, ώστε η καρτέλα οντότητας έργου να έχει έναν κάτοχο και να υπάρχει ένας υπεύθυνος έγκρισης του έργου. Επειδή αυτός ο χρήστης δεν έχει κρατήσεις, εάν θέλετε να συνεχίσετε με την κράτηση του πόρου μπορείτε να τον διαγράψετε και, στη συνέχεια, να τον προσθέσετε ξανά χρησιμοποιώντας μια διαφορετική μέθοδο κατανομής ή να προσθέσετε τον πόρο στις εργασίες και, στη συνέχεια, να χρησιμοποιήσετε την **παράταση κρατήσεων** στην καρτέλα **εναρμόνισης** για να δημιουργήσετε κρατήσεις για τις αντιστοιχίσεις.

## <a name="allocation-methods-that-lead-to-overbooking"></a>Μέθοδοι κατανομής που οδηγούν σε υπερβολική κράτηση
Για να συνοψίσουμε, οι ακόλουθες μέθοδοι κατανομής οδηγούν σε υπερβολική κράτηση αν ο πόρος έχει ήδη δεσμευτεί σε άλλα έργα (ή για άλλες παραγγελίες εργασίας ή προγραμματιζόμενες οντότητες):

- Πλήρης χωρητικότητα
- Ποσοστιαία παραγωγική ικανότητα
- Ομοιόμορφη κατανομή ωρών

Όταν χρησιμοποιείτε μία από αυτές τις τρεις μεθόδους κατανομής, δεν θα ειδοποιείστε ότι έχει γίνει υπερβολική κράτηση του πόρου. Για να διορθώσετε την υπερβολική κράτηση, πρέπει να χρησιμοποιήσετε τον πίνακα χρονοδιαγράμματος.
