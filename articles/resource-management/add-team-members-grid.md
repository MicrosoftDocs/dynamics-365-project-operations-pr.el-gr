---
title: Προσθήκη μελών ομάδας από το πλέγμα του μέλους ομάδας
description: Αυτό το θέμα παρέχει πληροφορίες σχετικά με τον τρόπο διαχείρισης πόρων μελών ομάδας.
author: ruhercul
manager: AnnBe
ms.date: 10/01/2020
ms.topic: article
ms.service: dynamics-365-customerservice
ms.reviewer: kfend
ms.author: ruhercul
ms.openlocfilehash: 0f975d295b4c0ccef9827767beabd32ffd761faa
ms.sourcegitcommit: 11a61db54119503e82faec5f99c4273e8d1247e5
ms.translationtype: HT
ms.contentlocale: el-GR
ms.lasthandoff: 10/16/2020
ms.locfileid: "4076794"
---
# <a name="add-team-members-from-the-team-member-grid"></a>Προσθήκη μελών ομάδας από το πλέγμα του μέλους ομάδας

_**Ισχύει για:** Εργασίες έργου για σενάρια βασισμένα σε πόρους/μη εφοδιασμένα, ανάπτυξη Lite - συμφωνία για προτιμολόγηση_

Το Dynamics 365 Project Operations περιλαμβάνει έναν πίνακα εργαλείων διαχείρισης πόρων, ο οποίος παρέχει μια οπτική επισκόπηση της ζήτησης και της χρήσης των πόρων σε όλο τον οργανισμό. Μπορείτε να χρησιμοποιήσετε τα γραφήματα αυτού του πίνακα εργαλείων για να απεικονίσετε τις παρακάτω πληροφορίες:

- **Ζήτηση πόρων** : Το γράφημα **Ενεργό αίτημα πόρου** εμφανίζει πόρους που έχουν υποβληθεί. Οι πόροι αθροίζονται είτε από τον ρόλο ή από το έργο.
- **Μη υποβληθείσα ζήτηση πόρου** : Το γράφημα **Μη ανατεθειμένη ζήτηση πόρων** εμφανίζει όλες τις απαιτήσεις πόρου που δεν έχουν υποβληθεί. Αυτό το γράφημα βοηθάει τους διαχειριστές πόρων να προβάλουν τη ζήτηση η οποία δεν είναι σταθερή και μπορεί να υποβληθεί μέσω μιας αίτησης πόρου.
- **Χρεώσιμη χρήση για την περασμένη εβδομάδα** : Το γράφημα **Χρήση κατά ρόλο** δείχνει το ποσοστό της πραγματικής χρεώσιμης χρήσης του οργανισμού έναντι του ρόλου σε σχέση με τη χρεώσιμη χρήση-στόχο κατά ρόλο.

    > [!NOTE]
    > Για να είναι το γράφημα **Χρήση κατά ρόλο** διαθέσιμο, δημιουργήστε μια εργασία που εκτελεί τη ροή εργασιών **UpdateRoleUtilization**. Αυτή η περιοδική εργασία εκτελείται κάθε επτά ημέρες για τον υπολογισμό της χρεώσιμης χρέωσης για τις προηγούμενες επτά ημέρες. Τα αποτελέσματα αθροίζονται κατά ρόλο.

## <a name="manage-project-team-members"></a>Διαχείριση μελών ομάδας έργου

Οι διαχειριστές έργων μπορούν να χρησιμοποιήσουν τον πίνακα εργαλείων του διαχειριστή πόρων για τη διαχείριση των πόρων σε έργα. Για παράδειγμα, μπορούν να προσθέσουν ένα μέλος της ομάδας απευθείας σε ένα έργο και να κάνουν κράτηση σε ένα μέλος της ομάδας για να εκπληρώσουν τις απαιτήσεις πόρων που είχαν καταγραφεί από έναν γενικό πόρο.

### <a name="add-a-team-member-directly-to-a-project"></a>Προσθήκη ενός μέλους ομάδας απευθείας σε ένα έργο

Για να προσθέσετε ένα μέλος της ομάδας απευθείας σε ένα έργο, στη φόρμα **Έργα** , στην καρτέλα **Ομάδα** επιλέξτε **Νέα**. Εμφανίζεται το παράθυρο διαλόγου **Γρήγορη δημιουργία: μέλος ομάδας έργου**. Σε αυτό το παράθυρο διαλόγου, μπορείτε να εκτελέσετε αυτές τις εργασίες:

- **Κράτηση πόρου με όνομα** : Στο πεδίο **Πόρος με δυνατότητα κράτησης** , επιλέξτε το όνομα του πόρου. Στη συνέχεια, επιλέξτε το ρόλο, ορίστε την περίοδο και επιλέξτε μια μέθοδο ανάθεσης. Ο πόρος με όνομα που επιλέξατε προστίθεται στο έργο χρησιμοποιώντας την επιλεγμένη μέθοδο ανάθεσης και το ημερολόγιο πόρων.
- **Προσθέστε έναν γενικό πόρο** : Αφήστε κενό το πεδίο **Πόρος με δυνατότητα κράτησης** και, στη συνέχεια, επιλέξτε το ρόλο, ορίστε την περίοδο και επιλέξτε την προτιμώμενη μέθοδο ανάθεσης. Ένας γενικός πόρος προστίθεται στην ομάδα ως σύμβολο κράτησης θέσης. Το σύμβολο κράτησης θέσης περιέχει το μοτίβο ζήτησης που χρησιμοποιείται για τη κράτηση πόρων με όνομα στην ομάδα. Η απαίτηση γίνεται σύμφωνα με το ημερολόγιο έργου.
- **Προσθέστε έναν πόρο με όνομα στην ομάδα χωρίς χρήση της παραγωγικής ικανότητας του πόρου** : Στο πεδίο **Πόρος με δυνατότητα κράτησης** , επιλέξτε έναν πόρο. Επιλέξτε την περίοδο και στη συνέχεια επιλέξτε **Καμία** ως μέθοδο ανάθεσης. Ο πόρος προστίθεται στην ομάδα, αλλά η παραγωγική ικανότητα του πόρου δεν καταναλώνεται μέσω μιας κράτησης.

### <a name="book-a-team-member-to-fulfill-resource-requirements-for-a-generic-resource"></a>Κάντε κράτηση μέλους ομάδας για την εκπλήρωση απαιτήσεων πόρων για έναν γενικό πόρο

Στο Project Operations, μπορείτε να κάνετε κράτηση ενός γενικού πόρου σε μια ομάδα έργου. Μπορείτε επίσης να καθορίσετε τον ρόλο, την απαιτούμενη παραγωγική ικανότητα και τον τρόπο κατανομής της παραγωγικής ικανότητας. Για την απαίτηση του πόρου, μπορείτε να καθορίσετε τα χαρακτηριστικά που σχετίζονται με τον γενικό πόρο. Τα χαρακτηριστικά αυτά περιλαμβάνουν απαιτούμενες δεξιότητες, την προτιμώμενη οργανωτική μονάδα και προτιμώμενους πόρους.

Ακολουθήστε τα παρακάτω βήματα για να καθορίσετε τις απαιτούμενες δεξιότητες σε έναν γενικό πόρο για έναν προγραμματιστή.

1. Στη φόρμα **Έργα** , στην καρτέλα **Ομάδα** , επιλέξτε **Νέος** για να κάνετε κράτηση ενός γενικού πόρου.
2. Στην προβολή **Όλα τα μέλη** , στη στήλη **Απαίτηση πόρου** , επιλέξτε τη σύνδεση για να προσθέσετε απαιτούμενες δεξιότητες για τον γενικό πόρο.
3. Στη φόρμα **Απαίτηση πόρου** που εμφανίζεται, στο πλέγμα **Δεξιότητες** , επιλέξτε τα αποσιωπητικά ( **...** ) και, στη συνέχεια επιλέξτε **Προσθήκη νέου χαρακτηριστικού απαίτησης** για να προσθέσετε τις απαιτούμενες δεξιότητες για τον προγραμματιστή σας.
4. Στη φόρμα του παραθύρου διαλόγου **Γρήγορη δημιουργία: Χαρακτηριστικό απαίτησης** που εμφανίζεται, στο πεδίο **Χαρακτηριστικό** , επιλέξτε την απαιτούμενη δεξιότητα.
5. Στο πεδίο **Τιμή αξιολόγησης** , επιλέξτε το επίπεδο επάρκειας για την εν λόγω δεξιότητα. 
6. Στο πεδίο **Απαίτηση πόρου** , ορίστε την απαίτηση των πόρων προέλευσης από οργανωτικές μονάδες ή ακόμα και πόρους με όνομα. Όταν ολοκληρώσετε, επιλέξτε **Αποθήκευση**.
7. Στη φόρμα **Απαίτηση πόρου** , επιλέξτε **Κράτηση** για να εκπληρωθούν οι απαιτήσεις του πόρου. Μπορείτε επίσης να επιλέξετε τον γενικό πόρο στο πλέγμα **Όλα τα μέλη της ομάδας** και μετά να επιλέξετε **Κράτηση**.

    > [!NOTE]
    > Σε αυτό το παράδειγμα, υπάρχουν 40 απαιτούμενες ώρες, αλλά χωρίς πραγματικές ώρες κράτησης, επειδή οι γενικοί πόροι δεν διαθέτουν κρατήσεις. Επιπλέον, δεν υπάρχουν ώρες που έχουν ανατεθεί, επειδή ο γενικός πόρος προστέθηκε απευθείας στην ομάδα αντί να προστεθεί χρησιμοποιώντας την ανάθεση εργασίας.

    Στη φόρμα **Βοηθός χρονοδιαγράμματος** , μπορείτε να φιλτράρετε τους διαθέσιμους πόρους σύμφωνα με τις απαιτήσεις που καθορίζονται στην απαίτηση του πόρου. Οι πόροι ταξινομούνται σύμφωνα με τις παραμέτρους ταξινόμησης που καθορίζονται στον πίνακα χρονοδιαγράμματος.

   Ορισμένα από τα φίλτρα που χρησιμοποιούνται συχνότερα είναι τα εξής:

    - **Χαρακτηριστικά μαζί με μια αξιολόγηση** : Φιλτράρισμα κατά δεξιότητες, πιστοποιήσεις και άλλες ποιότητες πόρων, εκτός από τις αξιολογήσεις επάρκειας.
    - **Ρόλοι** : Φιλτράρισμα με βάση τους προεπιλεγμένους ρόλους που ανατίθενται σε πόρους με κράτηση.
    - **Οργανωτικές μονάδες** : Φιλτράρισμα πόρων με δυνατότητα κράτησης με βάση τις οργανωτικές μονάδες στις οποίες έχουν ανατεθεί.

8. Εάν δεν είστε ικανοποιημένοι με τα αποτελέσματα της αρχικής αναζήτησης απαίτησης, μπορείτε να αλλάξετε τα κριτήρια φιλτραρίσματος. Αναπτύξτε το παράθυρο **Προβολή φίλτρου** και επιλέξτε **Αναζήτηση** για να βρείτε πρόσθετους πόρους. Για να αλλάξετε τον τρόπο ταξινόμησης των αποτελεσμάτων, επιλέξτε **Ταξινόμηση**.
9. Επιλέξτε πόρους σύμφωνα με τη ζήτηση που καθορίζεται στην απαίτηση, όπως υποδεικνύεται στο επάνω μέρος του πλέγματος. Μπορείτε να καταργήσετε την επιλογή των κελιών στο πλέγμα και να αφήσετε ανοιχτή αυτήν την παραγωγική ικανότητα πόρων. Μόνο ένας πόρος κάθε φορά μπορεί να επιλεγεί ως κρατημένος.
10. Επιλέξτε **Κράτηση** για να κάνετε κράτηση του επιλεγμένου πόρου και αφήστε ανοιχτό τον πίνακα χρονοδιαγράμματος, ώστε να μπορείτε να επιλέξετε πρόσθετους πόρους. Εναλλακτικά, επιλέξτε **Κράτηση και έξοδος** για να κάνετε κράτηση του επιλεγμένου πόρου και να κλείσετε τον πίνακα χρονοδιαγράμματος.
11. Επιστρέψτε στην προβολή **Όλα τα μέλη της ομάδας**. Στο πλέγμα, παρατηρήστε ότι ο γενικός πόρος έχει αντικατασταθεί από τον πόρο με όνομα και οι ώρες 40 παρατίθενται ως κράτηση για αυτόν τον πόρο.

    > [!NOTE]
    > Δεν εμφανίζονται ώρες που έχουν ανατεθεί, επειδή πραγματοποιήθηκε απευθείας κράτηση στην ομάδα. Δεν έγινε κράτηση με χρήση της ανάθεσης εργασιών.

## <a name="assign-generic-resources-to-tasks-and-generate-resource-requirements"></a>Ανάθεση γενικών πόρων σε εργασίες και δημιουργία απαιτήσεων πόρου

Στο Project Operations, μπορείτε να δημιουργήσετε εργασίες και, στη συνέχεια, να αναθέσετε γενικούς πόρους σε αυτές. Η ζήτηση πόρων μπορεί να αντιπροσωπεύεται από χαρακτήρες κράτησης θέσης, ενώ υπολογίζετε τα χρονοδιαγράμματα και τους οικονομικούς αριθμούς σας. Στη συνέχεια, μπορείτε να δημιουργήσετε απαιτήσεις πόρων για τους γενικούς πόρους και να τις ικανοποιήσετε.

1. Στη φόρμα **Έργα** , στην καρτέλα **Χρονοδιάγραμμα** , επιλέξτε **Προσθήκη** για να δημιουργήσετε μια εργασία.
2. Στο πεδίο **Πόροι** , επιλέξτε το σύμβολο **Επιλογέας πόρων**. Εμφανίζεται ο επιλογέας πόρων και εμφανίζονται τα ήδη υπάρχοντα μέλη της ομάδας για το έργο.
3. Καταγράψτε το όνομα του νέου γενικού πόρου και, στη συνέχεια επιλέξτε **Δημιουργία**.
4. Στο παράθυρο διαλόγου **Γρήγορη δημιουργία: Μέλος ομάδας έργου** που εμφανίζεται, στο πεδίο **Ρόλος** , επιλέξτε τον ρόλο για τον γενικό πόρο. 
5. Στο πεδίο **Μονάδα πόρων** , επιλέξτε την οργανωτική μονάδα για τον γενικό πόρο. Στη συνέχεια, επιλέξτε **Αποθήκευση**. Το γενικό μέλος ομάδας έχει πλέον ανατεθεί στην εργασία.

   Στην καρτέλα **Ομάδα** , θα δείτε το νέο γενικό μέλος ομάδας. Προσέξτε ότι έχουν εκχωρηθεί μόνο ώρες. Αυτές οι ώρες είναι το άθροισμα όλων των εργασιών που ανατίθενται στο γενικό μέλος της ομάδας. Το γενικό μέλος της ομάδας δεν έχει τις ώρες που απαιτούνται ή απαίτηση πόρου.

6. Τώρα, μπορείτε να αναθέσετε το γενικό μέλος ομάδας σε άλλες εργασίες χρησιμοποιώντας τον επιλογέα πόρων.

   Όταν ολοκληρώσετε την ανάθεση του γενικού πόρου σε εργασίες, μπορείτε να δημιουργήσετε μια απαίτηση πόρου για τον γενικό πόρο.

7. Στην καρτέλα **Ομάδα** , επιλέξτε τον γενικό πόρο και, στη συνέχεια, επιλέξτε **Δημιουργία απαίτησης**. Όταν δημιουργείται η απαίτηση, το γενικό μέλος της ομάδας θα έχει τις απαιτούμενες ώρες και μια σύνδεση για την απαίτηση του πόρου.

  Αφού γίνει κράτηση ενός πόρου με όνομα, ο γενικός πόρος διαγράφεται από την ομάδα και αντικαθίσταται από τον πόρο με όνομα. Στην καρτέλα **Χρονοδιάγραμμα** , οι γενικές αναθέσεις πόρων καταργούνται και αντικαθίστανται από τον πόρο με όνομα.

  > [!NOTE]
  > Αυτή η συμπεριφορά προκύπτει μόνο όταν για έναν πόρο με όνομα έχει γίνει πλήρης κράτηση για την απαίτηση γενικού πόρου. Όταν είτε ένας πόρος με όνομα αντικαθιστά μερικώς την απαίτηση γενικού πόρου είτε πολλοί πόροι με όνομα αντικαθιστούν την απαίτηση γενικού πόρου, ο γενικός πόρος παραμένει αντιστοιχισμένος στην εργασία.

Το Project Operations δεν αναθέτει και τους δύο πόρους στην εργασία, επειδή αυτή η συμπεριφορά θα δημιουργούσε ένα λιγότερο προβλέψιμο χρονοδιάγραμμα. Σε αυτό το απλό παράδειγμα, μπορείτε εύκολα να διαιρέσετε τις ώρες ίσα μεταξύ δύο πόρων. Ωστόσο, σε πιο πολύπλοκα σενάρια τα οποία αφορούν πολλαπλές εργασίες και πολλούς πόρους, το PSA θα πρέπει να κάνει υποθέσεις σχετικά με τον τρόπο με τον οποίο θα πρέπει να εκχωρήσει τις κρατήσεις που λαμβάνονται για πολλούς πόρους σε πολλές εργασίες.

Ως εκ τούτου, σε αυτά τα σενάρια, ο υπεύθυνος έργου είναι υπεύθυνος για την ανάλυση των πολλαπλών κρατήσεων και την ανατοποθέτησή τους ανάλογα με τις ανάγκες. Για την ανάθεση των κρατήσεων, ο υπεύθυνος έργου αντιστοιχίζει τις εργασίες από τους γενικούς πόρους στους πόρους με όνομα και, στη συνέχεια χρησιμοποιεί την προβολή **Εναρμόνιση** για να βεβαιωθεί ότι η ανάθεση λειτουργεί με τις κρατήσεις.

### <a name="edit-a-resource-requirement"></a>Επεξεργασία απαίτησης πόρου

Μετά τη δημιουργία μιας απαίτησης πόρου, ένας διαχειριστής έργου ή ένας διαχειριστής πόρου μπορεί να θελήσει να επεξεργαστεί τις λεπτομέρειες για να τελειοποιήσει τα κριτήρια αναζήτησης, όταν χρησιμοποιείται ο πίνακας χρονοδιαγράμματος. Για να επεξεργαστείτε την απαίτηση του πόρου, ακολουθήστε τα παρακάτω βήματα.

1. Στη φόρμα **Έργα** , στην καρτέλα **Ομάδα** επιλέξτε τη σύνδεση για οποιαδήποτε απαίτηση στον γενικό πόρο.
2. Στη φόρμα **Απαίτηση πόρου** που εμφανίζεται, καταγράψτε τις απαραίτητες πληροφορίες πεδίου

   Στη φόρμα **Απαίτηση πόρου** , ο υπεύθυνος έργου ή ο υπεύθυνος πόρων μπορεί επίσης να ορίσει δεξιότητες, ρόλους, προτιμήσεις πόρων και την προτιμώμενη οργανωτική μονάδα.

### <a name="update-resource-bookings-after-they-are-booked-on-a-project"></a>Ενημέρωση των κρατήσεων πόρων μετά την κράτησή τους σε ένα έργο

Αφού προσθέσετε έναν γενικό πόρο ή πόρο με όνομα σε μια ομάδα έργου, μπορείτε να αλλάξετε τις κρατήσεις του πόρου.

1. Στη φόρμα **Έργα** , στην καρτέλα **Ομάδα** , επιλέξτε ένα μέλος ομάδας και μετά επιλέξτε **Διατήρηση κρατήσεων**.
 
   Εμφανίζεται ο πίνακας χρονοδιαγράμματος και εμφανίζεται η κράτηση του μέλους της ομάδας έργου. Αναπτύξτε την καρτέλα του μέλους της ομάδας για να προβάλετε τις ώρες που έχουν καταχωρηθεί σε σχέση με αυτό το έργο και άλλα έργα που χρησιμοποιούν την παραγωγική ικανότητα του μέλους της ομάδας.

2. Επιλέξτε και σύρετε την κράτηση για να την επεκτείνετε ή να τη μικρύνετε. Εμφανίζεται ένα παράθυρο διαλόγου **Δημιουργία κράτησης πόρου** που σας επιτρέπει να προσαρμόζετε την κράτησή σας.
3. Κάντε δεξί κλικ στην κράτηση. Στη συνέχεια, μπορείτε να χρησιμοποιήσετε το μενού συντόμευσης για να ολοκληρώσετε τις παρακάτω ενέργειες:

    - Αλλαγή της κατάστασης της κράτησης
    - Επεξεργασία κράτησης
    - Αντικαταστήστε έναν πόρο στην ομάδα έργου

### <a name="change-the-booking-status"></a>Αλλαγή της κατάστασης της κράτησης

Μπορείτε να αλλάξετε οποιαδήποτε προεπιλεγμένη ή προσαρμοσμένη κατάσταση κράτησης.

Οι ακόλουθες καταστάσεις περιλαμβάνονται στο Project Operations:

- **Ακυρώθηκε** : Ακυρώνει την κράτηση ενός πόρου και ελευθερώνει την παραγωγική ικανότητα του πόρου.
- **Οριστική κράτηση** : Καταναλώνεται η παραγωγική ικανότητα του πόρου. Μια κράτηση έχει συνήθως αυτήν την κατάσταση όταν ανοίγετε τη **Διατήρηση κρατήσεων** από το πλέγμα **Όλα τα μέλη της ομάδας** στη φόρμα **Έργα**.
- **Προκαταρκτική κράτηση** : Προσθέτει έναν πόρο σε μια ομάδα, αλλά δεν χρησιμοποιεί την παραγωγική ικανότητα του πόρου. Αυτή η κατάσταση υποδεικνύει ότι ο πόρος έχει δεσμευτεί για πιθανή εργασία, αλλά εξακολουθεί να είναι δυναμικός, εάν είναι απαραίτητος για άλλες εργασίες. Στην προβολή της συνολικής διαθεσιμότητας πόρων, οι προκαταρκτικές κρατήσεις έχουν διαφορετική κατάσταση από τις οριστικές κρατήσεις.
- **Προτείνεται** : Αντιπροσωπεύει μια πρόταση του διαχειριστή πόρου ή του διαχειριστή έργου για έναν πόρο. Οι προτάσεις δεν καταναλώνουν την παραγωγική ικανότητα ενός πόρου και ο πόρος δεν προστίθεται στην ομάδα έργου. Για να κάνετε οριστική κράτηση του πόρου στην ομάδα, ο υπεύθυνος έργου πρέπει να αποδεχτεί την πρόταση.

### <a name="submit-resource-requests"></a>Υποβολή αιτήσεων πόρων

Τα αιτήματα πόρου φέρουν τη ζήτηση, ή την απαίτηση πόρου, που πρέπει να πληρούται από ένα διαχειριστή πόρων. Για έναν γενικό πόρο που βρίσκεται ήδη στην ομάδα, μπορείτε να υποβάλετε απευθείας αίτηση για πόρους. Μια αίτηση πόρου μπορεί να ολοκληρωθεί με δύο τρόπους:

- Η διαχείριση πόρων εκπληρώνεται απευθείας από την αίτηση. Σε αυτήν την περίπτωση, ο γενικός πόρος αντικαθίσταται από μια οριστική κράτηση που έχει πόρο με όνομα.
- Η διαχείριση πόρων προτείνει έναν πόρο στο διαχειριστή έργου και ο διαχειριστής έργου εγκρίνει ή απορρίπτει τον προτεινόμενο πόρο.

#### <a name="direct-fulfillment-of-resource-requests"></a>Άμεση ικανοποίηση των αιτήσεων πόρων

Όταν δημιουργείται μια απαίτηση πόρου, ένας διαχειριστής έργου μπορεί να υποβάλει μια αίτηση πόρου για έναν γενικό πόρο επιλέγοντας τον πόρο και, στη συνέχεια επιλέγοντας **Υποβολή αιτήματος**. Μπορείτε να παρέχετε σχόλια σχετικά με τον πόρο στον υπεύθυνο πόρων που εκπληρώνει την αίτηση. Μετά την υποβολή της αίτησης, το πεδίο **Κατάσταση** του μέλους ομάδας αλλάζει σε **Υποβλήθηκε**. Όταν ο διαχειριστής πόρων ικανοποιήσει την αίτηση, το γενικό μέλος της ομάδας αντικαθίσταται από τον πόρο με όνομα στο πλέγμα **Όλα τα μέλη της ομάδας**.

#### <a name="use-a-resource-proposal-for-resource-requests"></a>Χρήση πρότασης πόρου για αιτήσεις πόρων

Αντί να κάνετε απευθείας κράτηση σε έναν πόρο σε μια αίτηση πόρου, ένας διαχειριστής πόρων μπορεί να προτείνει έναν πόρο στο διαχειριστή έργου. Ένας διαχειριστής πόρων μπορεί να χρησιμοποιήσει αυτήν την επιλογή όταν μια ακριβής αντιστοίχιση για τις απαιτήσεις δεν είναι διαθέσιμη. Όταν ένας διαχειριστής πόρων προτείνει έναν πόρο, ο υπεύθυνος έργου βλέπει ότι το πεδίο **Κατάσταση** για το γενικό μέλος έχει αλλάξει σε **Απαιτείται εξέταση**.

Μπορείτε να προβάλετε τον προτεινόμενο πόρο μαζί με μια απεικόνιση για τις επιπτώσεις της κράτησης της πρότασης. 

1. Κάντε διπλό κλικ στο μέλος της ομάδας που έχει κατάσταση **Απαιτείται αναθεώρηση**. 
2. Επιλέξτε την καρτέλα **Προτεινόμενοι πόροι**.
3. Επιλέξτε **Αποδοχή όλων των προτάσεων** για να αποδεχτείτε όλους τους προτεινόμενους πόρους ή **Απόρριψη όλων των προτάσεων** για να τους απορρίψετε. Εάν αποδέχεστε τους προτεινόμενους πόρους, γίνεται οριστική κράτηση στο έργο ως μέλη της ομάδας και αντικαθιστούν τους γενικούς πόρους.

> [!NOTE]
> Πρέπει να αποδεχτείτε ή να απορρίψετε όλους τους πόρους που έχουν προταθεί. Δεν μπορείτε να τους αποδεχτείτε ή να τους απορρίψετε μερικώς.

### <a name="substitute-a-resource-on-the-project-team"></a>Αντικαταστήστε έναν πόρο στην ομάδα έργου

Ορισμένες φορές, ένας διαχειριστής έργου πρέπει να αντικαταστήσει ένα μέλος της ομάδας για το οποίο έχει γίνει κράτηση σε ένα έργο.

1. Στη φόρμα **Έργα** , στην καρτέλα **Ομάδα** , επιλέξτε τον πόρο που πρέπει να αντικατασταθεί και μετά επιλέξτε **Διατήρηση κρατήσεων**.
2. Αναπτύξτε τον πόρο για να προβάλετε τα έργα στα οποία έχει ανατεθεί.
3. Κάντε δεξί κλικ στο έργο και, στη συνέχεια επιλέξτε **Υποκατάσταση πόρου**.
4. Εάν γνωρίζετε τον πόρο που θέλετε να αντικαταστήσετε για τον τρέχοντα πόρο, επιλέξτε ή πληκτρολογήστε το όνομα και, στη συνέχεια, επιλέξτε **Εκ νέου ανάθεση**.

Ή. εάν πρέπει να αναζητήσετε έναν πόρο, ολοκληρώστε τα παρακάτω βήματα.

1. Επιλέξτε **Εύρεση υποκατάστασης**.

   Ο βοηθός χρονοδιαγράμματος επιστρέφει μια λίστα με τα διαθέσιμα υποκατάστατα. Στο βοηθό χρονοδιαγράμματος, μπορείτε να φιλτράρετε ακόμα περισσότερο τους διαθέσιμους πόρους για να βρείτε ένα κατάλληλο υποκατάστατο.

2. Για να αντικαταστήσετε τον πόρο, επιλέξτε τον πόρο που θέλετε και επιλέξτε **Υποκατάστατο**.   

   Οι κρατήσεις και οι αναθέσεις αντικαθίστανται με το νέο πόρο.

## <a name="reconcile-team-member-bookings-and-assignments"></a>Εναρμόνιση κρατήσεων και αναθέσεων μέλους ομάδας

Για τα μέλη της ομάδας, οι κρατήσεις και οι αναθέσεις συνδυάζονται χαλαρά. Με άλλα λόγια, οι πόροι μπορούν να έχουν αναθέσεις, αλλά όχι κρατήσεις, ή μπορούν να κάνουν κρατήσεις, αλλά όχι αναθέσεις. Ιδανικά, οι κρατήσεις και οι αναθέσεις του έργου εναρμονίζονται έτσι ώστε οι πόροι να έχουν δεσμευτεί για την εκτέλεση των αναθέσεων εργασιών. Ωστόσο, οι κρατήσεις μπορεί να βασίζονται στη διαθεσιμότητα και οι χρόνοι εργασιών μπορεί να αλλάξουν καθώς το έργο συνεχίζεται. Ως εκ τούτου, η χαλαρή σύνδεση των κρατήσεων και των αναθέσεων παρέχει ευελιξία.

Το Project Operations έχει μια καρτέλα **Εναρμόνιση** βοηθά τους υπεύθυνους έργου να συμβιβάσουν τις κρατήσεις μελών της ομάδας και τις αναθέσεις τους για τις ομάδες έργου τους.

Για κάθε καθορισμένο μέλος της ομάδας, η καρτέλα **Εναρμόνιση** εμφανίζει τις κρατήσεις και τις αναθέσεις μέχρι την ανάθεση μεμονωμένων εργασιών. Εμφανίζει ώρες σε κελιά που μπορούν να αναπαριστούν περιόδους από μήνες έως ημέρες.

Η καρτέλα εμφανίζει επίσης ένα συνολικό καθαρό σύνολο για το έργο, μαζί με μια συνολική στήλη.

Για κάθε πόρο, η καρτέλα υπολογίζει τη διαφορά μεταξύ των κρατήσεων ενός μέλους ομάδας σχετικά με το έργο και τη συνάθροιση των αναθέσεων εργασιών αυτού του μέλους της ομάδας. Ιδανικά, η διαφορά θα πρέπει να είναι 0 (μηδέν). Με άλλα λόγια, δεν πρέπει να υπάρχει διαφορά μεταξύ των κρατήσεων του πόρου και των αναθέσεων. Οι διαφορές είναι χρωματισμένες και σκιασμένες για να επιστήσουν την προσοχή σε δύο συνθήκες:

- **Έλλειψη κράτησης** : Συμβαίνει όταν ένας πόρος έχει περισσότερες αναθέσεις από τις κρατήσεις. Επειδή αυτή η χωρητικότητα δεν έχει δεσμευτεί, ένας υπεύθυνος έργου μπορεί να διορθώσει αυτή τη συνθήκη επεκτείνοντας τις κρατήσεις του πόρου ώστε να καλύψει το έλλειμμα.
- **Επιπλέον κρατήσεις** : Συμβαίνουν όταν έχει γίνει κράτηση ενός πόρου στο έργο, αλλά δεν έχει ανατεθεί σε εργασίες. Αυτή η συνθήκη μπορεί να είναι αποδεκτή στις περιπτώσεις κατά τις οποίες ο πόρος έχει γίνει κράτηση στο έργο πριν από την ανάθεση εργασιών. Ωστόσο, σε άλλες περιπτώσεις, ο πόρος ενδεχομένως να μην έχει προγραμματιστεί για ανάθεση εργασιών. Σε αυτές τις περιπτώσεις, ο υπεύθυνος έργου θα πρέπει να σκεφτεί την ακύρωση των κρατήσεων του πόρου, έτσι ώστε η παραγωγική ικανότητα να μπορεί να χρησιμοποιηθεί για ένα άλλο έργο.

Σε ορισμένες περιπτώσεις, όταν προβάλλετε το χρόνο σε ένα υψηλότερο επίπεδο από το επίπεδο ημέρας (για παράδειγμα, το επίπεδο μήνα), μπορεί να δείτε μια καθαρή διαφορά μηδέν για έναν πόρο. Με άλλα λόγια, κρατήσεις = αναθέσεις. Ωστόσο, εάν δείτε το επίπεδο Εβδομάδα, μπορεί να δείτε ότι υπάρχουν αναθέσεις 0 (μηδέν) ωρών και κρατήσεις 40 ωρών την πρώτη εβδομάδα και αναθέσεις 40 ωρών και κρατήσεων 0 (μηδέν) ωρών στη δεύτερη εβδομάδα. Συνολικά, οι κρατήσεις και οι αναθέσεις συνδυάζονται, αλλά διαφέρουν από τη μία εβδομάδα στην επόμενη.

Κατά την προβολή υψηλότερων επιπέδων χρόνου, τα κελιά στην καρτέλα **Εναρμόνιση** εμφανίζεται ένας δείκτης κελιού που σας ειδοποιεί ότι υπάρχουν διαφορές σε χαμηλότερα επίπεδα. Κάνοντας διπλό κλικ σε ένα κελί, μπορείτε να κάνετε ζουμ για να προβάλετε τη διαφορά. Στη συνέχεια, μπορείτε να κάνετε δεξί κλικ για σμίκρυνση. Επιλέγοντας έναν πόρο και, στη συνέχεια, επιλέγοντας **Επόμενη διαφορά** στη γραμμή εργαλείων πλέγματος, μπορείτε να μεταβείτε στην επόμενη διαφορά ανάμεσα στις κρατήσεις και τις αναθέσεις για αυτόν τον πόρο. Επιλέξτε **Προηγούμενη διαφορά** για να επιστρέψετε. Μπορείτε επίσης να απενεργοποιήσετε τη δυνατότητα "Δείκτης διαφοράς" και τη συμπεριφορά περιήγησης στις **Ρυθμίσεις**.

Όταν έχετε αναθέσεις εργασιών για έναν πόρο αλλά καμία κράτηση, στη φόρμα **Έργα** , στην καρτέλα **Εναρμόνιση** , επιλέξτε την έλλειψη κράτησης και μετά επιλέξτε **Επέκταση κράτησης**. Το παράθυρο διαλόγου **Επέκταση κράτησης** εμφανίζεται και δείχνει την κράτηση που απαιτείται για την αντιμετώπιση της έλλειψης του πόρου. Το παράθυρο διαλόγου εμφανίζει επίσης τις υπάρχουσες κρατήσεις του πόρου σε όλα τα έργα ή άλλες προγραμματιζόμενες οντότητες. Εάν επιλέξετε **OK** για να δημιουργήσετε την κράτηση για τον πόρο, ανεξάρτητα από τη διαθεσιμότητα αυτού του πόρου, μπορεί να προκαλέσετε υπερκράτηση.

Στη συνέχεια, ο υπεύθυνος έργου ή ο υπεύθυνος πόρων μπορεί να χρησιμοποιήσει τον πίνακα χρονοδιαγράμματος για τη διαχείριση καταστάσεων όπου ένας πόρος έχει υπερφορτωθεί πέρα από την παραγωγική ικανότητα.
