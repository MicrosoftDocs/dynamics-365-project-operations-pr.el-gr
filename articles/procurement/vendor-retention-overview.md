---
title: Επισκόπηση διατήρησης προμηθευτή
description: Αυτό το άρθρο παρέχει μια επισκόπηση των δυνατοτήτων διατήρησης προμηθευτών.
author: sigitac
ms.date: 10/01/2021
ms.topic: overview
ms.prod: ''
ms.reviewer: johnmichalak
ms.author: sigitac
ms.openlocfilehash: 680786f239125905f3b8746cb8318732aa74d9e0
ms.sourcegitcommit: 6cfc50d89528df977a8f6a55c1ad39d99800d9b4
ms.translationtype: HT
ms.contentlocale: el-GR
ms.lasthandoff: 06/03/2022
ms.locfileid: "8916840"
---
# <a name="vendor-retention-overview"></a>Επισκόπηση διατήρησης προμηθευτή

_**Ισχύει για:** Project Operations για σενάρια βασισμένα σε πόρους/μη εφοδιασμένα_

Ο οργανισμός σας ενδέχεται να θέλει να κρατά ένα μέρος των πληρωμών σε προμηθευτές που εργάζονται σε έργα για τον οργανισμό σας. Για παράδειγμα, προτού πληρώσετε τον προμηθευτή σας, ίσως να θέλετε να βεβαιωθείτε ότι τα είδη και οι υπηρεσίες που παρέχουν ικανοποιούν τις προσδοκίες σας.

Όταν διαπραγματεύεστε αγορές για έργα με προμηθευτές, μπορείτε να προσδιορίσετε τους όρους κράτησης προμηθευτών που περιλαμβάνουν το ποσοστό ή το ποσό κράτησης. Καθώς ο προμηθευτής παρέχει είδη και υπηρεσίες, αφαιρείτε το συγκεκριμένο ποσοστό ή ποσό κράτησης από την πληρωμή στον προμηθευτή. Όταν το έργο ολοκληρωθεί ή φτάσει σε ένα μεταβατικό στάδιο, όπως καθορίζεται στη σύμβαση του προμηθευτή, αποδεσμεύετε το ποσό κράτησης και δημιουργείτε μια πληρωμή στον προμηθευτή.

## <a name="vendor-retention-example"></a>Παράδειγμα κράτησης προμηθευτή

Το παρακάτω παράδειγμα δείχνει τον τρόπο κράτησης ενός ποσοστού τιμολογίου πωλητή με βάση το ποσοστό του έργου που έχει ολοκληρωθεί.

Η Contoso Robotics USA έχει συμβάσεις με τον προμηθευτή Fabrikam για να παραδώσει 100 ώρες εκπαίδευσης για το έργο ανανέωσης του εξοπλισμού. Η συνολική αξία της σύμβασης 30.000 δολάρια ΗΠΑ με συμφωνημένη τιμή αγοράς 300 δολάρια ΗΠΑ ανά ώρα.

Η εκπαίδευση θα παρασχεθεί σε τρεις φάσεις με το ακόλουθο χρονοδιάγραμμα:

- Φάση 1: 50 ώρες ή 50 τοις εκατό του έργου
- Φάση 2: 30 ώρες ή 80 τοις εκατό του έργου συνολικά
- Φάση 3: 20 ώρες ή 100 τοις εκατό του έργου

Ο παρακάτω πίνακας περιέχει τους όρους κράτησης.

| **Ποσοστό μονάδων που έχουν παραδοθεί** | **Ποσοστό προς κράτηση** | **Ποσοστό προς αποδέσμευση** |
| --- | --- | --- |
| 50% | 20% | 0% |
| 80% | 10% | 10% |
| 100% | 0% | 100% |

Οι συναλλαγές οδηγούν στα εξής ποσά:

- Φάση 1:
  - Το πληρωτέο ποσό είναι 50 x 300 ή 15.000.
  - Το 20% του ποσού, ή 3.000, κρατείται και θα αποδεσμεύεται σε μεταγενέστερο στάδιο.
  - Το ποσό που πληρώνεται στον προμηθευτή είναι 12.000.
- Φάση 2:
  - Το πληρωτέο ποσό είναι 30 x 300 ή 9.000.
  - Το 10% του ποσού, ή 900, κρατείται.
  - Το 10 τοις εκατό των 3.000 που κρατήθηκε στη Φάση 1 ή 300, αποδεσμεύεται.
  - Το ποσό που πληρώνεται στον προμηθευτή είναι 8.400. Αυτό το ποσό είναι 9.000 λιγότερο από τα 900 της κράτησης συν τα 300 που αποδεσμεύτηκαν από την κράτηση φάσης 1.
- Φάση 3:
  - Το πληρωτέο ποσό είναι 20 x 300 ή 6.000.
  - Δεν κρατείται κάποιο ποσό.
  - Το ποσό που αποδεσμεύεται είναι 3.600. Αυτό το ποσό αποτελείται από τα 3.000 που κρατήθηκαν στη Φάση 1, μείον τα 300 από τη Φάση 1 που αποδεσμεύτηκαν στη Φάση 2, συν τα 900 που κρατήθηκαν στη Φάση 2.
  - Το ποσό που πληρώνεται στον προμηθευτή είναι 9.600. Αυτό το ποσό αποτελείται από το παρακρατούμενο ποσό των 3.600 συν τις 6.000 για την ολοκλήρωση της Φάσης 3.

Το συνολικό ποσό που πληρώθηκε στον προμηθευτή μετά την ολοκλήρωση των τριών φάσεων είναι 30.000, το οποίο είναι το συνολικό ποσό της παραγγελίας αγοράς (15.000 + 9.000 + 6.000).
