---
title: Διαχείριση τιμοκαταλόγων έργου σε συμβάσεις έργου
description: Αυτό το θέμα παρέχει πληροφορίες σχετικά με τη διαχείριση τιμοκαταλόγων έργου σε συμβάσεις έργου.
author: rumant
ms.date: 03/30/2021
ms.topic: article
ms.reviewer: kfend
ms.author: rumant
ms.openlocfilehash: 824026d0620de809c0366c86c2d4d13fe83d4d1ddd4c0dc1cc2645ff712705d5
ms.sourcegitcommit: 7f8d1e7a16af769adb43d1877c28fdce53975db8
ms.translationtype: HT
ms.contentlocale: el-GR
ms.lasthandoff: 08/06/2021
ms.locfileid: "6996481"
---
# <a name="manage-project-price-lists-on-project-contracts"></a>Διαχείριση τιμοκαταλόγων έργου σε συμβάσεις έργου

_**Ισχύει για:** Εργασίες έργου για σενάρια βασισμένα σε πόρους/μη εφοδιασμένα, ανάπτυξη Lite - συμφωνία για προτιμολόγηση_

Οι συμβάσεις έργου στο Dynamics 365 Project Operations έχουν σχεδιαστεί για να υποστηρίζουν πολλούς τιμοκαταλόγους πωλήσεων με ημερομηνία ισχύος σε μια σύμβαση. Στο Project Operations, υπάρχει μια νέα συσχετισμένη οντότητα που ονομάζεται **Τιμοκατάλογοι έργου**. Αυτή η οντότητα έχει μια σχέση ένα-προς-πολλά με μια σύμβαση έργου.

Οι τιμοκατάλογοι έργου χρησιμοποιούνται για την τιμολόγηση του χρόνου, των υλικών και των συναλλαγών δαπανών για ένα έργο. Όταν μια σύμβαση έχει έναν ή περισσότερους τιμοκαταλόγους έργου, αυτοί οι τιμοκατάλογοι χρησιμοποιούνται για εκτιμήσεις χρόνου, υλικού, δαπανών και πραγματικές τιμές για έργα που σχετίζονται με τη σύμβαση μέσω της γραμμής σύμβασης.

Όταν δεν υπάρχουν τιμοκατάλογοι έργου σε μια σύμβαση έργου, θα δείτε ένα μήνυμα προειδοποίησης ότι δεν υπάρχουν τιμοκατάλογοι έργου και οι εκτιμήσεις σας, η πραγματική εργασία έργου, το υλικό και οι δαπάνες που καταγράφηκαν δεν θα τιμολογηθούν. Δεν θα υπάρχει τιμή για τις τιμές πωλήσεων.

## <a name="associate-or-unassociate-a-project-price-list-on-a-project-contract"></a>Συσχέτιση ή κατάργηση συσχετισμού τιμοκαταλόγου έργου σε σύμβαση έργου

### <a name="create-or-associate-a-specific-price-list-for-estimating-project-based-work-material-and-expenses"></a>Δημιουργία ή συσχέτιση συγκεκριμένου τιμοκαταλόγου για την εκτίμηση εργασιών, υλικού και δαπανών βάσει έργων

1. Στη σύμβαση έργου, επιλέξτε την καρτέλα **Τιμοκατάλογοι έργου**.
2. Στο υποπλέγμα, επιλέξτε **+ Προσθήκη νέου τιμοκαταλόγου έργου**.
3. Στο ρυθμιστικό **Γρήγορη δημιουργία**, επιλέξτε έναν τιμοκατάλογο. 

  Στην αναπτυσσόμενη λίστα εμφανίζονται όλοι οι τιμοκατάλογοι που έχουν ορίσει το περιβάλλον ως **Πωλήσεις**, όπου η νομισματική μονάδα στον τιμοκατάλογο ταιριάζει με τη νομισματική μονάδα της σύμβασης.
  
4. Καταγράψτε μια περιγραφή για τη συσχέτιση τιμοκαταλόγου έργου, επιλέξτε **Αποθήκευση** και, στη συνέχεια, κλείστε το ρυθμιστικό **Γρήγορη δημιουργία**.

   Δημιουργείται μια συσχέτιση τιμοκαταλόγου έργου.
   
5. Επαναλάβετε τα βήματα 1-4 για να συσχετίσετε περισσότερους από έναν τιμοκαταλόγους έργου με τη σύμβαση έργου. Δημιουργήστε μόνο πολλαπλούς τιμοκαταλόγους έργου, εάν έχετε διαφορετική ημερομηνία ισχύος σε κάθε σχετικό τιμοκατάλογο έργου.

> [!NOTE]
> Το Project Operations δεν υποστηρίζει την επικάλυψη των ημερομηνιών ισχύος των λιστών τιμών έργου. Εάν υπάρχουν πολλές λίστες τιμών έργου για μια συναλλαγή με δεδομένη ημερομηνία, η τιμή σε αυτήν τη συναλλαγή θα είναι προεπιλεγμένη στο μηδέν.

### <a name="remove-a-project-price-list-association"></a>Κατάργηση συσχέτισης τιμοκαταλόγου έργου

- Επιλέξτε τον τιμοκατάλογο έργου και, στη συνέχεια, επιλέξτε **Διαγραφή τιμοκαταλόγου έργου σύμβασης** στο υποπλέγμα. 

  Ο τιμοκατάλογος αφαιρείται από τους τιμοκαταλόγους του έργου της σύμβασης. Ο ίδιος ο τιμοκατάλογος δεν θα διαγραφεί. Μόνο ο συσχετισμός με τη σύμβαση θα διαγραφεί.

## <a name="set-up-automatic-defaulting-of-project-price-lists-on-a-contract"></a>Ρύθμιση αυτόματης προεπιλογής των τιμοκαταλόγων έργου σε μια σύμβαση

Ένας τιμοκατάλογος έργου μπορεί να οριστεί ως ο προεπιλεγμένος τιμοκατάλογος έργου. Με αυτήν την εγκατάσταση εξασφαλίζεται ότι όλες οι συμβάσεις στον οργανισμό σας ξεκινούν πάντα με έναν βασικό τιμοκατάλογο έργου για αυτήν την περίοδο τιμολόγησης.

### <a name="set-up-the-organizational-default-for-project-price-lists"></a>Ορισμός της προεπιλεγμένης οργανωτικής λίστας για τιμοκαταλόγους έργου

1. Μεταβείτε στα στοιχεία **Ρυθμίσεις** > **Γενικά** και, στη συνέχεια, επιλέξτε **Παράμετροι**.
2. Στη σελίδα λίστας **Ενεργές παράμετροι**, επιλέξτε και κάντε διπλό κλικ στην καρτέλα για να την ανοίξετε. Ενώ κάνετε διπλό κλικ, βεβαιωθείτε ότι δεν κάνετε κλικ σε μια τιμή πεδίου που είναι υπερ-σύνδεση. 
3. Στη σελίδα **Ενεργές παράμετροι**, επιλέξτε την καρτέλα **Τιμοκατάλογος**. Ένα υποπλέγμα εμφανίζει μια λίστα προεπιλεγμένων τιμοκαταλόγων. Πρόκειται για μια λίστα τυπικού κόστους και τιμοκαταλόγου πωλήσεων. Η ύπαρξη τιμοκαταλόγου **Πωλήσεις** που σχετίζεται με κάθε νόμισμα στο οποίο πουλάτε διασφαλίζει ότι ο τιμοκατάλογος πωλήσεων είναι ο προεπιλεγμένος σε κάθε σύμβαση που δημιουργείτε για τους πελάτες που πραγματοποιούν την συναλλαγή σε αυτήν τη νομισματική μονάδα.

### <a name="set-up-a-customer-specific-project-price-list"></a>Ορισμός τιμοκαταλόγου συγκεκριμένου έργου για τον πελάτη

Μπορείτε, επίσης, να ορίσετε τιμοκαταλόγους για συγκεκριμένους πελάτες, όταν έχετε διαπραγματευτεί μια κύρια συμφωνία τιμολόγησης με τους πελάτες σας.

1. Μεταβείτε στην επιλογή **Πωλήσεις** > **Πελάτες**.
2. Από τη λίστα των ενεργών λογαριασμών, επιλέξτε τον πελάτη για τον οποίο έχετε ειδικό τιμοκατάλογο.
3. Επιλέξτε την καρτέλα πελάτη για να την ανοίξετε και, στη συνέχεια, επιλέξτε την καρτέλα **Τιμοκατάλογοι έργου**. Ένα υποπλέγμα εμφανίζει μια λίστα των τιμοκαταλόγων έργου που αφορούν αυτόν τον πελάτη. 
4. Δημιουργήστε μια νέα συσχέτιση τιμοκαταλόγου εδώ για να έχετε συγκεκριμένο τιμοκατάλογο έργου σε αυτόν τον πελάτη.

## <a name="custom-pricing-on-a-project-contract"></a>Προσαρμοσμένη τιμολόγηση σε μια σύμβαση έργου

Αφού έχετε τους προεπιλεγμένους τιμοκαταλόγους έργου του οργανισμού και του πελάτη, οι συμβάσεις έργου σας θα δημιουργηθούν αυτόματα με αυτούς τους συσχετισμούς τιμοκαταλόγου έργου. Ωστόσο, οι τιμοκατάλογοι έργου σε μια σύμβαση έργου αντιγράφονται πάντα με την ημερομηνία και το όνομα της σύμβασης που προσαρτάται σε αυτά. Στη συνέχεια, οι υπεύθυνοι λογαριασμού και έργου μπορούν να αρχίσουν να κάνουν αλλαγές στις τιμές αυτών των αντιγράφων. Αυτές οι αλλαγμένες τιμές θα ισχύσουν μόνο για αυτήν τη σύμβαση έργου.


[!INCLUDE[footer-include](../includes/footer-banner.md)]
