---
title: Διαχείριση τιμοκαταλόγων έργου σε μια προσφορά
description: Αυτό το θέμα παρέχει πληροφορίες σχετικά με την οντότητα τιμοκαταλόγου Έργου.
author: rumant
ms.date: 09/18/2020
ms.topic: article
ms.prod: ''
audience: Application User
ms.reviewer: kfend
ms.search.scope: ''
ms.custom: ''
ms.assetid: ''
ms.search.region: Global
ms.search.industry: Service industries
ms.author: suvaidya
ms.dyn365.ops.version: ''
ms.search.validFrom: 2020-10-01
ms.openlocfilehash: 8cfabf98f1a38823c777b6e388fbbb65d02877e3cd433069dd3845c292f2b277
ms.sourcegitcommit: 7f8d1e7a16af769adb43d1877c28fdce53975db8
ms.translationtype: HT
ms.contentlocale: el-GR
ms.lasthandoff: 08/06/2021
ms.locfileid: "7003906"
---
# <a name="manage-project-price-lists-on-a-quote"></a>Διαχείριση τιμοκαταλόγων έργου σε μια προσφορά

_**Ισχύει για:** Εργασίες έργου για σενάρια βασισμένα σε πόρους/μη εφοδιασμένα, ανάπτυξη Lite - συμφωνία για προτιμολόγηση_

Το Dynamics 365 Project Operations επεκτείνει την οντότητα "Τιμοκατάλογος" στο Dynamics 365 Sales. 

## <a name="key-entities"></a>Βασικές οντότητες

Ο τιμοκατάλογος περιλαμβάνει πληροφορίες που παρέχονται από τέσσερις διαφορετικές οντότητες:

- **Τιμοκατάλογος**: Αυτή η οντότητα αποθηκεύει πληροφορίες σχετικά με το περιβάλλον, τη νομισματική μονάδα, την ισχύ ημερομηνίας και τη μονάδα χρόνου για το χρόνο τιμολόγησης. Το περιβάλλον δείχνει εάν ο τιμοκατάλογος εκφράζει τις τιμές κόστους ή τις τιμές πωλήσεων. 
- **Νομισματική μονάδα**: Αυτή η οντότητα αποθηκεύει τη νομισματική μονάδα με τις τιμές στον τιμοκατάλογο. 
- **Ημερομηνία**: Αυτή η οντότητα χρησιμοποιείται όταν το σύστημα επιχειρεί να εισαγάγει μια προεπιλεγμένη τιμή σε μια συναλλαγή. Επιλέγεται ένας τιμοκατάλογος που έχει ισχύ ημερομηνίας η οποία περιλαμβάνει την ημερομηνία της συναλλαγής. Εάν εντοπιστούν περισσότεροι από ένας τιμοκατάλογοι που ισχύουν για την ημερομηνία συναλλαγής και επισυνάπτεται στη σχετική προσφορά, σύμβαση ή οργανωτική μονάδα, τότε η τιμή δεν είναι προεπιλεγμένη. 
- **Χρόνος**: Αυτή η οντότητα αποθηκεύει τη μονάδα χρόνου με την οποία εκφράζονται οι τιμές, όπως ημερήσιες ή ωριαίες χρεώσεις. 

Η οντότητα "Τιμοκατάλογος" έχει τρεις σχετιζόμενους πίνακες που αποθηκεύουν τις τιμές:

  - **Τιμή ρόλου**: Αυτός ο πίνακας αποθηκεύει ένα συντελεστή για ένα συνδυασμό τιμών ρόλου και οργανικών μονάδων και χρησιμοποιείται για τη ρύθμιση τιμών βασισμένων σε ρόλους για ανθρώπινους πόρους.
  - **Τιμή κατηγορίας συναλλαγής**: Αυτός ο πίνακας αποθηκεύει τις τιμές ανά συναλλαγή και χρησιμοποιείται για τη ρύθμιση των τιμών της κατηγορίας εξόδων.
  - **Στοιχεία τιμοκαταλόγου**: Αυτός ο πίνακας αποθηκεύει τις τιμές για τα προϊόντα καταλόγου.
 
Ο τιμοκατάλογος είναι μια κάρτα χρέωσης. Μια κάρτα χρέωσης είναι ένας συνδυασμός της οντότητας τιμοκαταλόγου και των σχετικών γραμμών στους πίνακες τιμής ρόλου, τιμής κατηγορίας συναλλαγής και στοιχείων τιμοκαταλόγου.

## <a name="resource-roles"></a>Ρόλοι πόρων

Ο όρος *ρόλος πόρου* αναφέρεται στο σύνολο δεξιοτήτων, δεξιοτήτων και πιστοποιήσεων που πρέπει να έχει ένα άτομο για να εκτελέσει ένα συγκεκριμένο σύνολο εργασιών σε ένα έργο.

Ο χρόνος ανθρώπινου δυναμικού αναφέρεται με βάση το ρόλο που ένα πόρος έχει σε ένα συγκεκριμένο έργο. Για την ώρα του ανθρώπινου δυναμικού, το κόστος και η χρέωση βασίζονται στο ρόλο του πόρου. Ο χρόνος μπορεί να τιμολογηθεί σε οποιαδήποτε τιμή στην ομάδα μονάδων **Χρόνος**.

Η ομάδα μονάδων **Χρόνος** δημιουργείται όταν εγκαθιστάτε το Project Operations (Λειτουργίες έργου). Έχει μια προεπιλεγμένη μονάδα **ώρας**. Δεν μπορείτε να διαγράψετε, να μετονομάσετε ή να επεξεργαστείτε τα χαρακτηριστικά για την ομάδα μονάδων **Χρόνος** ή **Ώρα**. Ωστόσο, μπορείτε να προσθέσετε άλλες μονάδες στην ομάδα μονάδων **Χρόνος**. Εάν επιχειρήσετε να διαγράψετε είτε την ομάδα μονάδων **Χρόνος** είτε τη μονάδα **Ώρα** ενδέχεται να προκαλέσετε αποτυχίες στην επιχειρηματική λογική.
 
## <a name="transaction-categories-and-expense-categories"></a>Κατηγορίες συναλλαγής και κατηγορίες δαπανών

Τα έξοδα ταξιδίου και άλλα έξοδα στα οποία προβαίνουν οι σύμβουλοι έργου, χρεώνονται στον πελάτη. Η τιμολόγηση των κατηγοριών εξόδων ολοκληρώνεται με τη χρήση τιμοκαταλόγων. Τα αεροπορικά εισιτήρια, το ξενοδοχείο και η ενοικίαση αυτοκινήτου είναι παραδείγματα κατηγοριών δαπανών. Κάθε γραμμή τιμοκαταλόγου για έξοδα καθορίζει την τιμολόγηση για μια συγκεκριμένη κατηγορία εξόδων. Οι ακόλουθες τρεις μέθοδοι χρησιμοποιούνται για την τιμολόγηση κατηγοριών εξόδων:

- **Στο κόστος**: Το κόστος χρέωσης χρεώνεται στον πελάτη και δεν εφαρμόζεται καμία αύξηση.
- **Ποσοστό αύξησης**: Το ποσοστό του πραγματικού κόστους χρεώνεται στον πελάτη. 
- **Τιμή ανά μονάδα**: Καθορίζεται μια τιμή χρέωσης για κάθε μονάδα της κατηγορίας εξόδων. Το ποσό χρέωσης του πελάτη υπολογίζεται με βάση τον αριθμό των μονάδων εξόδων που αναφέρει ο σύμβουλος. Για τα χιλιόμετρα χρησιμοποιείται η μέθοδος τιμολόγησης με τιμή ανά μονάδα. Για παράδειγμα, η κατηγορία εξόδων χιλιομέτρων μπορεί να ρυθμιστεί για 30 δολάρια ΗΠΑ ανά ημέρα ή 2 δολάρια ΗΠΑ ανά μίλι. Όταν ένας σύμβουλος αναφέρει χιλιόμετρα σε ένα έργο, το ποσό προς χρέωση υπολογίζεται με βάση τον αριθμό μιλίων που ανέφερε ο σύμβουλος.
 
## <a name="project-sales-pricing-and-overrides"></a>Τιμολόγηση πωλήσεων έργου και παρακάμψεις

Για τις προσφορές και τις συμβάσεις έργου, ο τιμοκατάλογος έργου έχει διαφορετικό μοτίβο παράκαμψης της τιμής σε σχέση με τον τιμοκατάλογο προϊόντων. Σε μια γραμμή προσφοράς με βάση τον κατάλογο προϊόντων, μπορείτε να παρακάμψετε την τιμή σε ρόλους και κατηγορίες απευθείας στη γραμμή προσφοράς, επειδή κάθε γραμμή προσφοράς παραπέμπει σε ένα ακριβώς στοιχείο καταλόγου. Ωστόσο, σε μια γραμμή προσφοράς βάσει έργου, δεν μπορείτε να παρακάμψετε την τιμή σε ρόλους και κατηγορίες απευθείας στη γραμμή προσφοράς. Χρησιμοποιήστε τον τιμοκατάλογο έργου για να υποστηρίξετε δύο διακριτά μοτίβα παράκαμψης.

> [!NOTE]
> Συνιστούμε να διαθέτετε έναν ξεχωριστό τιμοκατάλογο για τους πόρους του έργου σας και τα στοιχεία του καταλόγου σας, εξαιτίας των διαφορών συμπεριφοράς μεταξύ των δύο όταν παρακάμπτετε την τιμολόγηση.

Κάθε μία από τις ακόλουθες οντότητες μπορεί να έχει έναν ή περισσότερους συσχετισμένους τιμοκαταλόγους πώλησης για την τιμολόγηση έργου:

- Πελάτης (λογαριασμός) 
- Ευκαιρία 
- Προσφορά 
- Σύμβαση έργου

Ο συσχετισμός αυτών των οντοτήτων με έναν τιμοκατάλογο υποδεικνύεται από τους τιμοκαταλόγους έργου. Μπορείτε να συσχετίσετε έναν ή περισσότερους τιμοκαταλόγους με τις οντότητες "πελάτης", "ευκαιρία", "προσφορά" και "πωλήσεις σύμβασης έργου".

Ένας προεπιλεγμένος τιμοκατάλογος έργου δεν καταχωρείται αυτόματα σε μια καρτέλα πελάτη. Ωστόσο, μπορείτε να επισυνάψετε έναν τιμοκατάλογο έργου στην καρτέλα πελάτη με μη αυτόματο τρόπο. Παρόλα αυτά, θα πρέπει να επισυνάψετε έναν τιμοκατάλογο έργου με μη αυτόματο τρόπο, μόνο όταν έχετε μια προσαρμοσμένη συμφωνία τιμολόγησης με τον πελάτη. 

Όταν ένας τιμοκατάλογος έργου επισυνάπτεται σε μια οντότητα πωλήσεων, επικυρώνονται οι παρακάτω πληροφορίες:

- Ο τιμοκατάλογος έχει ένα περιβάλλον **Πωλήσεων**. 
- Το νόμισμα του τιμοκαταλόγου πρέπει να αντιστοιχεί στο νόμισμα του πελάτη. 

Σε μια σύμβαση έργου, ισχύει η ακόλουθη σειρά προτεραιότητας για τον αυτόματο καθορισμό σχετικών τιμοκαταλόγων έργου:

1. Προσφορά
2. Ευκαιρία
3. Πελάτης 
4. Καθολικές ρυθμίσεις 

Όταν ένας τιμοκατάλογος έργου καταχωρείται από προεπιλογή, το σύστημα επιβεβαιώνει ότι η νομισματική μονάδα αντιστοιχεί στη νομισματική μονάδα του πελάτη και ότι οι προεπιλεγμένοι τιμοκατάλογοι που έχουν εισαχθεί έχουν ένα περιβάλλον **Πωλήσεων**.

Μπορείτε να συσχετίσετε πολλούς τιμοκαταλόγους με τις οντότητες "πελάτης", "ευκαιρία", "προσφορά" και "σύμβαση έργου". Αυτή η δυνατότητα υποστηρίζει τις προεπιλεγμένες τιμές που αφορούν συγκεκριμένες ημερομηνίες για μια μακροχρόνια σύμβαση έργου, όπου μπορείτε να απαιτήσετε περισσότερους από έναν τιμοκαταλόγους οι οποίοι θα ληφθούν υπόψη για ενημερώσεις σχετικά με τις τιμές που προκύπτουν λόγω πληθωρισμού. Ωστόσο, εάν οι τιμοκατάλογοι που συσχετίζετε με την οντότητα "πελάτης", "ευκαιρία", "προσφορά" ή "σύμβαση έργου" έχουν επικαλυπτόμενη ισχύ ημερομηνίας οι προεπιλεγμένες τιμές μπορεί να είναι εσφαλμένες. Επομένως, θα πρέπει να βεβαιωθείτε ότι οι τιμοκατάλογοι έργου που έχουν ισχύ ημερομηνίας επικάλυψης δεν σχετίζονται με αυτές τις οντότητες.

### <a name="deal-specific-price-overrides"></a>Παρακάμψεις τιμών για συγκεκριμένες συμφωνίες

Μπορείτε να δημιουργήσετε παρακάμψεις για συγκεκριμένες συμφωνίες για επιλεγμένες τιμές σε τιμοκαταλόγους έργου που καταχωρούνται από προεπιλογή σε μια προσφορά ή μια σύμβαση έργου.

Από προεπιλογή, μια σύμβαση έργου λαμβάνει πάντα ένα αντίγραφο του κύριου τιμοκαταλόγου πωλήσεων αντί μια απευθείας σύνδεσης σε αυτόν. Αυτή η συμπεριφορά σάς βοηθάει να διασφαλίσετε ότι οι συμφωνίες τιμών που πραγματοποιούνται με έναν πελάτη για μια δήλωση εργασίας (SOW) δεν αλλάζουν εάν αλλάξει ο κύριος τιμοκατάλογος.

Ωστόσο, σε μια προσφορά, μπορείτε να χρησιμοποιήσετε έναν κύριο τιμοκατάλογο. Εναλλακτικά, μπορείτε να αντιγράψετε έναν κύριο τιμοκατάλογο και να τον επεξεργαστείτε για να δημιουργήσετε έναν προσαρμοσμένο τιμοκατάλογο που ισχύει μόνο για την εν λόγω προσφορά. Για να δημιουργήσετε ένα νέο τιμοκατάλογο που αφορά μια προσφορά, στη σελίδα **Προσφορά** επιλέξτε **Δημιουργία προσαρμοσμένης τιμολόγησης**. Μπορείτε να αποκτήσετε πρόσβαση στον τιμοκατάλογο έργου που αφορά αποκλειστικά την προσφορά μόνο από την προσφορά. 

Όταν δημιουργείτε έναν προσαρμοσμένο τιμοκατάλογο έργου, αντιγράφονται μόνο τα στοιχεία έργου του τιμοκαταλόγου. Με άλλα λόγια, ένας νέος τιμοκατάλογος δημιουργείται ως αντίγραφο του υπάρχοντος τιμοκαταλόγου έργου που επισυνάπτεται στην προσφορά και αυτός ο νέος τιμοκατάλογος έχει μόνο σχετικές τιμές ρόλων και κατηγορίες συναλλαγής.
  
## <a name="tracking-costs"></a>Παρακολούθηση κόστους

Το Project Operations παρακολουθεί το κόστος χρήσης του χρόνου ανθρώπινου δυναμικού σε έργα. Παρακολουθεί επίσης το κόστος για άλλες δαπάνες που προκύπτουν κατά τη διάρκεια του έργου, όπως τα έξοδα ταξιδίου.

Όπως και οι τιμές λογαριασμών, οι τιμές κόστους για τους ανθρώπινους πόρους ρυθμίζονται επίσης με τη χρήση των τιμοκαταλόγων. Ακολουθούν οι κυριότερες διαφορές στη συμπεριφορά του τιμοκαταλόγου και τιμοκαταλόγου πώλησης:

- Δεν είναι δυνατή η παράβλεψη του συντελεστή κόστους ενός πόρου σε ένα συγκεκριμένο έργο, μια σύμβαση ή μια προσφορά. Ωστόσο, τα ποσοστά χρέωσης μπορούν να παρακαμφθούν σε μια βάση ανά περίπτωση, εάν πραγματοποιηθούν αλλαγές που αφορούν συγκεκριμένα τη φύση της συμφωνίας. 

- Η ακόλουθη παραγγελία χρησιμοποιείται για την επίλυση ενός τιμοκαταλόγου κόστους:

    1. Ο τιμοκατάλογος κόστους που επισυνάπτεται στην οργανωτική μονάδα.
    2. Ο τιμοκατάλογος κόστους που επισυνάπτεται στις παραμέτρους του Project Operations. Επειδή οι τιμοκατάλογοι κόστους σε πολλές διαφορετικές νομισματικές μονάδες μπορούν να επισυναφθούν στις παραμέτρους, πραγματοποιείται μια αντιστοιχία νομίσματος μεταξύ της νομισματικής μονάδας της αναθέτουσας οργανωτικής μονάδας του έργου, της σύμβασης ή της προσφοράς και της νομισματικής μονάδας του τιμοκαταλόγου κόστους.
    3. Για τα έξοδα, οι μέθοδοι τιμολόγησης με κόστος και χωρίς αύξηση κόστους δεν ισχύουν για τους τιμοκαταλόγους κόστους. Ακόμα κι αν αυτές οι μέθοδοι τιμολόγησης χρησιμοποιούνται σε γραμμές τιμοκαταλόγου κόστους για τη ρύθμιση του κόστους κατηγορίας συναλλαγής, το σύστημα τις αγνοεί και δεν καταχωρείται καμία προεπιλεγμένη τιμή κόστους.


[!INCLUDE[footer-include](../includes/footer-banner.md)]