---
title: Προσθήκη μιας συνδρομής Azure σε ένα έργο LCS
description: Αυτό το θέμα παρέχει πληροφορίες σχετικά με τον τρόπο σύνδεσης της συνδρομής σας Azure σε ένα έργο LCS.
author: sigitac
manager: Annbe
ms.date: 10/01/2020
ms.topic: article
ms.service: project-operations
ms.reviewer: kfend
ms.author: sigitac
ms.openlocfilehash: e741f35f9b229d2897cec06054d91ae620397228
ms.sourcegitcommit: 625878bf48ea530f3381843be0e778cebbbf1922
ms.translationtype: HT
ms.contentlocale: el-GR
ms.lasthandoff: 10/30/2020
ms.locfileid: "4175801"
---
# <a name="add-an-azure-subscription-to-an-lcs-project"></a>Προσθήκη μιας συνδρομής Azure σε ένα έργο LCS

_**Ισχύει για:** Project Operations για σενάρια βασισμένα σε πόρους/μη εφοδιασμένα_

Τα περιβάλλοντα που φιλοξενούνται στο cloud πρέπει να αναπτυχθούν με χρήση μιας υπάρχουσας συνδρομής Azure. Αυτό το θέμα εξηγεί τον τρόπο σύνδεσης της υφιστάμενής σας συνδρομής Azure σε ένα έργο LCS. 

## <a name="grant-admin-consent"></a>Εκχώρηση συγκατάθεσης διαχειριστή

1. Στο έργο σας LCS, στην ενότητα **Περιβάλλοντα**, επιλέξτε **Ρυθμίσεις Microsoft Azure**.

![Ρυθμίσεις του Microsoft Azure](./media/1MicrosoftAzureSettings.png)

2. Στη σελίδα **Ρυθμίσεις έργου**, στην καρτέλα **Συνδέσεις Azure** επιλέξτε **Εξουσιοδότηση**. Με αυτόν τον τρόπο, επιτρέπεται η ανάπτυξη περιβαλλόντων σε αυτό το έργο.

![Συνδέσεις Azure](./media/2AzureConnectors.png)

3. Επιλέξτε **Εξουσιοδότηση** ξανά για να παράσχετε τη συγκατάθεση του διαχειριστή.

![Εκχώρηση συγκατάθεσης διαχειριστή](./media/3GrantAdminConsent.png)

4. Αποδεχτείτε το αίτημα για δικαιώματα.

![Αποδεχτείτε το αίτημα για δικαιώματα](./media/4AcceptPermissionRequest.png)

Η εξουσιοδότηση έχει πλέον ολοκληρωθεί. 

![Επιτυχής εξουσιοδότηση](./media/5AuthorizationComplete.png)

## <a name="provide-dynamics-deployment-services-access-to-your-azure-subscription"></a><a name="provide"></a>Παροχή υπηρεσιών ανάπτυξης Dynamics για πρόσβαση στη συνδρομή σας Azure

1. Μεταβείτε στη [Χρέωση Microsoft Azure](https://portal.azure.com/#blade/Microsoft\_Azure\_Billing/SubscriptionsBlade) και επιλέξτε τη συνδρομή σας. Οι υπηρεσίες ανάπτυξης του Dynamics πρέπει να αποκτήσουν πρόσβαση σε αυτήν τη συνδρομή για να είναι δυνατή η ανάπτυξη περιβαλλόντων.

![Πληροφορίες συνδρομής Azure](./media/6AzureSubscription.png)

2. Επιλέξτε **Έλεγχος πρόσβασης (IAM)** στο παράθυρο περιήγησης και, στη συνέχεια, επιλέξτε **Προσθήκη ανάθεσης ρόλου**.
3. Στο ρυθμιστικό στη δεξιά πλευρά, επιλέξτε **Ρόλος συμμετέχοντα** και στη λίστα που παρέχεται, βρείτε και επιλέξτε **Υπηρεσίες ανάπτυξης του Dynamics**. 
4. Επιλέξτε **Αποθήκευση**.

![Πρόσβαση συνδρομής](./media/7SubscriptionAccess.png)

### <a name="add-a-subscription-connector-to-an-lcs-project"></a>Προσθήκη μιας σύνδεσης συνδρομής στο έργο LCS

1. Στο έργο LCS, στη σελίδα **Ρυθμίσεις Microsoft Azure**, επιλέξτε **Προσθήκη** για να προσθέσετε μια νέα σύνδεση.
2. Εισαγάγετε το αναγνωριστικό συνδρομής Azure σας. Μπορείτε να βρείτε το αναγνωριστικό της συνδρομής σας Azure στην [Πύλη Azure](https://ms.portal.azure.com/), στην περιοχή **Ρυθμίσεις** στην κάτω αριστερή πλευρά της οθόνης.
3. Στο πεδίο **Ρύθμιση παραμέτρων για χρήση του διαχειριστή πόρων Azure**, επιλέξτε **Ναι**.
4. Βεβαιωθείτε ότι ο τομέας μισθωτών AAD της συνδρομής Azure ταιριάζει με τον τομέα που έχει τη συνδρομή Azure που χρησιμοποιείτε και επιλέξτε **Επόμενο**.
5. Στη σελίδα **Ρύθμιση παραμέτρων Microsoft Azure**, επιλέξτε **Επόμενο** για να επιβεβαιώσετε. Εάν λάβετε ένα μήνυμα σφάλματος σε αυτήν την οθόνη, επιστρέψτε στην ενότητα [Παροχή πρόσβασης στις Υπηρεσίες Ανάπτυξης του Dynamics στη συνδρομή Azure](#provide) αυτού του θέματος και βεβαιωθείτε ότι έχετε ολοκληρώσει όλα τα βήματα.
6. Πραγματοποιήστε λήψη του πιστοποιητικού διαχείρισης Azure σε έναν τοπικό φάκελο στον υπολογιστή σας και, στη συνέχεια, φορτώστε το στην πύλη διαχείρισης Azure μεταβαίνοντας στις **Ρυθμίσεις** > **Πιστοποιητικά διαχείρισης**. Αυτό το πιστοποιητικό θα δώσει τη δυνατότητα στο LCS να επικοινωνεί με το Azure για λογαριασμό σας. Μπορείτε να παραλείψετε αυτό το βήμα εάν ο χρήστης σας έχει πρόσβαση στη συνδρομή.
7. Επιλέξτε **Επόμενο**.
8. Επιλέξτε την περιοχή Azure όπου θα γίνει η ανάπτυξη και επιλέξτε ένα κέντρο δεδομένων που βρίσκεται κοντά στο σημείο όπου σχεδιάζετε να χρησιμοποιήσετε αυτό το σύστημα.
9.  Επιλέξτε **Σύνδεση**.

Έχετε συνδέσει με επιτυχία τη συνδρομή σας Azure. Τώρα, μπορείτε να αναπτύξετε Dynamics 365 Finance περιβάλλοντα που φιλοξενούνται από cloud.




[!INCLUDE[footer-include](../includes/footer-banner.md)]