---
title: Εκτιμήσεις έργου και ενοποίηση πραγματικών τιμών
description: Αυτό το θέμα παρέχει πληροφορίες σχετικά με την ενοποίηση διπλής εγγραφής Project Operations για εκτιμήσεις έργων και πραγματικές τιμές.
author: sigitac
ms.date: 4/26/2021
ms.topic: article
ms.prod: ''
ms.reviewer: johnmichalak
ms.author: sigitac
ms.openlocfilehash: 5aaa59020427438fa6ebab3789fbb70c5b86e272
ms.sourcegitcommit: c0792bd65d92db25e0e8864879a19c4b93efb10c
ms.translationtype: HT
ms.contentlocale: el-GR
ms.lasthandoff: 04/14/2022
ms.locfileid: "8577190"
---
# <a name="project-estimates-and-actuals-integration"></a>Εκτιμήσεις έργου και ενοποίηση πραγματικών τιμών

_**Ισχύει για:** Project Operations για σενάρια βασισμένα σε πόρους/μη εφοδιασμένα_

Αυτό το θέμα παρέχει πληροφορίες σχετικά με την ενοποίηση διπλής εγγραφής Project Operations για εκτιμήσεις έργων και πραγματικές τιμές.

## <a name="project-estimates"></a>Εκτιμήσεις έργων

Η εργασία έργου, oi δαπάνες και οι εκτιμήσεις υλικού δημιουργούνται και διατηρούνται στο Microsoft Dataverse και συγχρονίζονται με τις εφαρμογές οικονομικών και επιχειρηματικών δραστηριοτήτων για λόγους λογιστικής. Οι λειτουργίες δημιουργίας, ενημέρωσης και διαγραφής δεν υποστηρίζονται μέσω των εφαρμογών οικονομικών και επιχειρηματικών δραστηριοτήτων.

Η δημιουργία εκτιμήσεων απαιτεί έγκυρη ρύθμιση παραμέτρων λογιστικής για το έργο. Τα έργα που σχετίζονται με γραμμές σύμβασης πρέπει να διαθέτουν έγκυρο προφίλ κόστους και εσόδων έργου, το οποίο να καθορίζεται στους Κανόνες προφίλ κόστους και εσόδων έργου. Για περισσότερες πληροφορίες, ανατρέξτε στο θέμα [Ρύθμιση παραμέτρων λογιστικής για χρεώσιμα έργα](../project-accounting/configure-accounting-billable-projects.md#configure-project-cost-and-revenue-profile-rules).

## <a name="labor-estimates"></a>Εκτιμήσεις εργασίας

Οι εκτιμήσεις εργασίας δημιουργούνται από τον Διαχειριστή έργου ή τον Διαχειριστή πόρων ο οποίος αναθέτει επίσης έναν γενικό ή με όνομα πόρο στην εργασία έργου. Οι καρτέλες ανάθεσης πόρων μπορούν να ελεγχθούν στην καρτέλα **Αναθέσεις πόρων** στη σελίδα **Λεπτομέρειες έργου** στο Dataverse. Οι καρτέλες ανάθεσης πόρων στο Dataverse δημιουργούν καρτέλες πρόβλεψης ώρας σε εφαρμογές οικονομικών και επιχειρηματικών δραστηριοτήτων χρησιμοποιώντας την **οντότητα ενοποίησης Project Operations για εκτιμήσεις ωρών (msdyn\_resourcesourcegnments)**.

   ![Ενοποίηση εκτιμήσεων εργασίας.](./Media/DW4LaborEstimates.png)

Η διπλή εγγραφή συγχρονίζει τις καρτέλες ανάθεσης πόρων με τον πίνακα προεργασίας (**ProjCDSEstimateHoursImport**) και, στη συνέχεια, χρησιμοποιεί την επιχειρηματική λογική για τη δημιουργία και την ενημέρωση καρτελών πρόβλεψης ωρών (**ProjForecastEmpl**).

Ο λογιστής του έργου εξετάζει τις καρτέλες ωρών πρόβλεψης που έχουν δημιουργηθεί στις εφαρμογές οικονομικών και επιχειρηματικών δραστηριοτήτων μεταβαίνοντας στη **Διαχείριση έργων και λογιστική** > **Όλα τα έργα** > **Σχέδιο** > **Προβλέψεις ώρας**.

## <a name="expense-estimates"></a>Εκτιμήσεις εξόδων

Οι εκτιμήσεις εξόδων δημιουργούνται από το Διαχειριστή έργου στην καρτέλα **Εκτιμήσεις δαπανών** στη σελίδα **Λεπτομέρειες έργου** στο Dataverse. Οι καρτέλες εκτίμησης εξόδων αποθηκεύονται στην οντότητα **Εκτίμηση γραμμής** στο Dataverse. Αυτές καρτέλες εκτίμησης έχουν κλάση συναλλαγής, **Δαπάνες** και συγχρονίζονται με τις καρτέλες πρόβλεψης δαπανών στις εφαρμογές οικονομικών και επιχειρηματικών δραστηριοτήτων με χρήση της **οντότητας ενοποίησης Project Operations για εκτιμήσεις των δαπανών (msdyn\_estimatelines)**.

   ![Ενοποίηση εκτιμήσεων εξόδων.](./Media/DW4ExpenseEstimates.png)

Η διπλή εγγραφή συγχρονίζει τις καρτέλες εκτίμησης εξόδων με τον πίνακα προεργασίας, , **ProjCDSEstimateExpenseImport)** και, στη συνέχεια, χρησιμοποιεί την επιχειρηματική λογική για τη δημιουργία και την ενημέρωση καρτελών πρόβλεψης (**ProjForecastCost**). Οι γραμμές εκτίμησης αποθηκεύουν ξεχωριστά τις καρτέλες εκτίμησης πωλήσεων και εκτίμησης κόστους. Η επιχειρηματική λογική στις εφαρμογές οικονομικών και επιχειρηματικών δραστηριοτήτων συμπληρώνει μια μεμονωμένη καρτέλα πρόβλεψης δαπανών χρησιμοποιώντας αυτήν τη λεπτομέρεια στον πίνακα προεργασίας.

Ο λογιστής του έργου μπορεί να επανεξετάσει καρτέλες πρόβλεψης δαπανών στις εφαρμογές οικονομικών και επιχειρηματικών δραστηριοτήτων μεταβαίνοντας στη **Διαχείριση έργων και λογιστική** > **Όλα τα έργα** > **Σχέδιο** > **Προβλέψεις δαπανών**.

## <a name="material-estimates"></a>Εκτιμήσεις υλικών

Οι εκτιμήσεις υλικών δημιουργούνται από το Διαχειριστή έργου στην καρτέλα **Εκτιμήσεις υλικών** στη σελίδα **Λεπτομέρειες έργου** στο Dataverse. Οι καρτέλες εκτίμησης υλικών αποθηκεύονται στην οντότητα **Εκτίμηση γραμμής** στο Dataverse. Αυτές καρτέλες εκτίμησης έχουν την κλάση συναλλαγής, **Υλικό** και συγχρονίζονται με τις καρτέλες πρόβλεψης στοιχείων στις εφαρμογές οικονομικών και επιχειρηματικών δραστηριοτήτων με χρήση του **Πίνακα ενοποίησης έργου για εκτιμήσεις υλικού (msdyn\_estimatelines)**.

   ![Ενοποίηση εκτιμήσεων υλικών.](./Media/DW4MaterialEstimates.png)

Η διπλή εγγραφή συγχρονίζει τις καρτέλες εκτίμησης υλικών με τον πίνακα προεργασίας, **ProjForecastSalesImpor** και, στη συνέχεια, χρησιμοποιεί την επιχειρηματική λογική για τη δημιουργία και την ενημέρωση καρτελών πρόβλεψης στοιχείου (**ForecastSales**). Οι γραμμές εκτίμησης αποθηκεύουν ξεχωριστά τις καρτέλες εκτίμησης πωλήσεων και εκτίμησης κόστους. Η επιχειρηματική λογική στις εφαρμογές οικονομικών και επιχειρηματικών δραστηριοτήτων συμπληρώνει μια μεμονωμένη καρτέλα πρόβλεψης στοιχείου χρησιμοποιώντας αυτήν τη λεπτομέρεια στον πίνακα προεργασίας.

Ο λογιστής του έργου μπορεί να επανεξετάσει καρτέλες πρόβλεψης στοιχείων στις εφαρμογές οικονομικών και επιχειρηματικών δραστηριοτήτων μεταβαίνοντας στη **Διαχείριση έργων και λογιστική** > **Όλα τα έργα** > **Σχέδιο** > **Προβλέψεις στοιχείων**.

## <a name="project-actuals"></a>Πραγματικές τιμές έργου

Οι πραγματικές τιμές του έργου δημιουργούνται στο Dataverse με βάση τη δραστηριότητα χρόνου, δαπανών, υλικού και χρέωσης. Όλα τα λειτουργικά χαρακτηριστικά αυτών των συναλλαγών συμπεριλαμβανομένης της ποσότητας, της τιμής κόστους, της τιμής πώλησης και του έργου καταγράφονται σε αυτήν την οντότητα Dataverse. Για περισσότερες πληροφορίες, δείτε [Πραγματικές τιμές](../actuals/actuals-overview.md). Οι πραγματικές καρτέλες συγχρονίζονται με τις εφαρμογές οικονομικών και επιχειρηματικών δραστηριοτήτων χρησιμοποιώντας τον χάρτη πίνακα δριπλής εγγραφής **Πραγματικές τιμές ενοποίησης Project Operations (msdyn\_actuals)** για καθοδική λογιστική.

   ![Ενοποίηση πραγματικών τιμών.](./Media/DW4Actuals.png)

Η αντιστοίχιση πίνακα **Πραγματικές τιμές ενοποίησης Project Operations** συγχρονίζει όλες τις καρτέλες από την οντότητα **Πραγματικές τιμές** στο Dataverse, με το χαρακτηριστικό **Παράλειψη συγχρονισμού (μόνο εσωτερική χρήση)** να έχει οριστεί σε **Ψευδές**. Αυτή η τιμή χαρακτηριστικού ορίζεται αυτόματα στο Dataverse όταν δημιουργείται η καρτέλα. Παραδείγματα στα οποία αυτό το χαρακτηριστικό έχει οριστεί σε **Αληθές** είναι τα εξής:

  - Πραγματικές τιμές κόστους έργου για ενδοεταιρικές συναλλαγές. Για περισσότερες πληροφορίες, ανατρέξτε στο θέμα [Δημιουργία ενδοεταιρικών συναλλαγών](../project-accounting/create-intercompany-transactions.md). Αυτές οι καρτέλες παραβλέπονται επειδή το σύστημα δημιουργεί εκ νέου το πραγματικό κόστος έργου στις εφαρμογές οικονομικών και επιχειρηματικών δραστηριοτήτων όταν καταχωρείται το τιμολόγιο του διεταιρικού προμηθευτή.
  - Οι αρνητικές μη χρεωθείσες καρτέλες πωλήσεων δημιουργούνται όταν επιβεβαιωθεί το προτιμολόγιο. Αυτές οι καρτέλες παραλείπονται επειδή το αναλυτικό καθολικό έργου στις εφαρμογές οικονομικών και επιχειρηματικών δραστηριοτήτων δεν αντιστρέφει την καρτέλα μη χρεωμένων πωλήσεων κατά την τιμολόγηση, αλλά αλλάζει την κατάσταση σε πλήρως τιμολογημένες.

Η αντιστοίχιση πίνακα διπλής εγγραφής συγχρονίζει τις καρτέλες πραγματικών τιμών με τον πίνακα προεργασίας, **ProjCDSActualsImport**. Η επεξεργασία αυτών των καρτελών γίνεται από την περιοδική διαδικασία **Εισαγωγή από τον πίνακα προεργασίας** κατά τη δημιουργία γραμμών ημερολογίου ενοποίησης Project Operations και γραμμών πρότασης τιμολογίου έργου. Για περισσότερες πληροφορίες, ανατρέξτε στο [Ημερολόγιο ενοποίησης στο Project Operations](../project-accounting/project-operations-integration-journal.md).

Το Dataverse καταγράφει επίσης τις συνδέσεις μεταξύ των πραγματικών συναλλαγών έργου στην οντότητα **Σύνδεσης συναλλαγής**. Για περισσότερες πληροφορίες, ανατρέξτε στο θέμα [Σύνδεση πραγματικών δεδομένων με τις αρχικές καρτέλες](../actuals/linkingactuals.md). Οι συνδέσεις μεταξύ πραγματικών συναλλαγών συγχρονίζονται επίσης με τις εφαρμογές οικονομικών και επιχειρηματικών δραστηριοτήτων χρησιμοποιώντας τον χάρτη πίνακα διπλής εγγραφής, **Οντότητα ενοποίησης για σχέσεις συναλλαγών έργου (msdyn\_transactionconnections)**. Αυτές οι καρτέλες χρησιμοποιούνται από την περιοδική διαδικασία, **Εισαγωγή από τον πίνακα προεργασίας** κατά τη δημιουργία γραμμών ημερολογίου ενοποίησης Project Operations και γραμμών πρότασης τιμολογίου έργου.

Η καταχώρηση ενός ημερολογίου ενοποίησης Project Operations και μιας πρότασης τιμολογίου έργου ενεργοποιεί μια ενημέρωση στις αντίστοιχες καρτέλες του πίνακα προεργασίας, **ProjCDSActualsImport**. Το σύστημα αποτυπώνει και καταγράφει τα ακόλουθα χαρακτηριστικά λογιστικής για συναλλαγές πραγματικών τιμών:

- Ποσό λογιστικού νομίσματος
- Ισοτιμία
- Αριθμός κουπονιού
- Ποσό φόρου πωλήσεων

Ο πίνακας αντιστοίχισης **Πραγματικές τιμές ενοποίησης Project Operations** ενημερώνει τις αντίστοιχες καρτέλες πραγματικών τιμών στο Dataverse με αυτές τις πληροφορίες.
