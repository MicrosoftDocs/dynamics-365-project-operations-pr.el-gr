---
title: Καθορισμός τιμών πωλήσεων για εκτιμήσεις και πραγματικές τιμές έργου
description: Αυτό το άρθρο παρέχει πληροφορίες σχετικά με τον τρόπο με τον οποίο καθορίζονται οι τιμές πωλήσεων σε εκτιμήσεις έργου και οι πραγματικές τιμές.
author: rumant
ms.date: 09/01/2022
ms.topic: article
ms.reviewer: johnmichalak
ms.author: rumant
ms.openlocfilehash: 1288a571d50604ee400db9c16822719d0649628b
ms.sourcegitcommit: 60a34a00e2237b377c6f777612cebcd6380b05e1
ms.translationtype: HT
ms.contentlocale: el-GR
ms.lasthandoff: 09/13/2022
ms.locfileid: "9475184"
---
# <a name="determine-sales-prices-for-project-estimates-and-actuals"></a>Καθορισμός τιμών πωλήσεων για εκτιμήσεις και πραγματικές τιμές έργου

_**Ισχύει για:** Ελαφριά ανάπτυξη - συμφωνία για προτιμολόγηση_

Για να καθορίσετε τις τιμές πωλήσεων για εκτιμήσεις και πραγματικές τιμές στο Microsoft Dynamics 365 Project Operations, το σύστημα χρησιμοποιεί πρώτα την ημερομηνία και τη νομισματική μονάδα στην εισερχόμενη εκτίμηση ή το περιβάλλον πραγματικών τιμών για να καθορίσει τον τιμοκατάλογο πωλήσεων. Συγκεκριμένα στο πραγματικό περιβάλλον, το σύστημα χρησιμοποιεί το πεδίο **Ημερομηνία συναλλαγής** για να προσδιορίσει ποιος τιμοκατάλογος ισχύει. Η τιμή **Ημερομηνία συναλλαγής** της εισερχόμενης εκτίμησης ή της πραγματικής συγκρίνεται με τις τιμές **Πραγματική έναρξη (ανεξαρτήτως ζώνης ώρας)** και **Πραγματική λήξη (ανεξαρτήτως ζώνης ώρας)** που τίθενται στον τιμοκατάλογο. Αφού καθοριστεί ο τιμοκατάλογος πωλήσεων, το σύστημα καθορίζει τις πωλήσεις ή τον συντελεστή χρέωσης.

## <a name="determining-sales-rates-on-actual-and-estimate-lines-for-time"></a>Καθορισμός των συντελεστών πωλήσεων σε πραγματικές και εκτιμώμενες γραμμές χρόνου

Το περιβάλλον εκτίμησης για **Χρόνο** αναφέρεται στα εξής:

- Λεπτομέρειες γραμμής προσφοράς για **Χρόνο**.
- Λεπτομέρειες γραμμής σύμβασης για **Χρόνο**.
- Αναθέσεις πόρων σε ένα έργο.

Το περιβάλλον πραγματικών τιμών για **Χρόνο** αναφέρεται στα εξής:

- Γραμμές ημερολογίου καταχώρησης και διόρθωσης για τον **Χρόνο**.
- Γραμμές ημερολογίου που δημιουργούνται όταν υποβάλλεται μια καταχώρηση χρόνου.
- Λεπτομέρειες γραμμής τιμολογίου για **Χρόνο**. 

Αφού καθοριστεί ο τιμοκατάλογος για τις πωλήσεις, το σύστημα ολοκληρώνει τα παρακάτω βήματα για την εισαγωγή του προεπιλεγμένου συντελεστή χρέωσης.

1. Το σύστημα αντιστοιχίζει τον συνδυασμό των πεδίων **Ρόλος** και **Μονάδα πόρων** στο περιβάλλον της εκτίμησης ή της πραγματικής τιμής για τον **Χρόνο** σε σχέση με τις γραμμές τιμής ρόλου στον τιμοκατάλογο. Αυτή η αντιστοιχία προϋποθέτει ότι χρησιμοποιείτε τις έτοιμες διαστάσεις τιμολόγησης για συντελεστές χρέωσης. Εάν έχετε ρυθμίσει τις παραμέτρους τιμολόγησης έτσι ώστε να βασίζεται σε άλλα πεδία εκτός από ή επιπρόσθετα από τα πεδία **Ρόλος** και **Μονάδα πόρων**, αυτός ο συνδυασμός πεδίων χρησιμοποιείται για την ανάκτηση μιας αντίστοιχης γραμμής τιμής ρόλου.
1. Εάν το σύστημα εντοπίσει μια γραμμή τιμής ρόλου που έχει συντελεστή χρέωσης για τον συνδυασμό **Ρόλος** και **Μονάδα πόρων**, αυτός ο συντελεστής χρέωσης χρησιμοποιείται ως ο προεπιλεγμένος συντελεστής χρέωσης.
1. Εάν το σύστημα δεν μπορεί να αντιστοιχίσει τις τιμές **Ρόλος**, **Μονάδα πόρων**, ανακτά τις γραμμές τιμών ρόλου που έχουν αντίστοιχες τιμές για το πεδίο **Ρόλος** αλλά μηδενικές τιμές για το πεδίο **Μονάδα πόρου**. Αφού το σύστημα βρει μια αντίστοιχη καρτέλα τιμής ρόλου, θα χρησιμοποιηθεί ο συντελεστής χρέωσης από τη συγκεκριμένη καρτέλα ως ο προεπιλεγμένος συντελεστής χρέωσης. Αυτή η αντιστοιχία προϋποθέτει μια έτοιμη ρύθμιση παραμέτρων για τη σχετική προτεραιότητα του **Ρόλου** έναντι της **Μονάδας πόρων** ως διάσταση τιμολόγησης πωλήσεων.

> [!NOTE]
> Εάν ρυθμίσετε τις παραμέτρους μιας διαφορετικής προτεραιότητας για τα πεδία **Ρόλος** και **Μονάδα πόρου** ή εάν έχετε άλλες διαστάσεις που έχουν υψηλότερη προτεραιότητα, η προηγούμενη συμπεριφορά θα αλλάξει ανάλογα. Το σύστημα ανακτά τις καρτέλες τιμών ρόλων που έχουν τιμές που συμφωνούν με κάθε τιμή των διαστάσεων τιμολόγησης με τη σειρά προτεραιότητας. Οι γραμμές που έχουν μηδενικές τιμές για αυτές τις διαστάσεις έρχονται τελευταίες.

## <a name="determining-sales-rates-on-actual-and-estimate-lines-for-expense"></a>Καθορισμός συντελεστών πωλήσεων σε πραγματικές και εκτιμώμενες γραμμές εξόδων

Το περιβάλλον εκτίμησης για **Έξοδο** αναφέρεται στα εξής:

- Λεπτομέρειες γραμμής προσφοράς για **Έξοδο**.
- Λεπτομέρειες γραμμής σύμβασης για **Έξοδο**.
- Γραμμές εκτίμησης εξόδων για ένα έργο.

Το περιβάλλον πραγματικής τιμής για **Έξοδο** αναφέρεται στα εξής:

- Γραμμές ημερολογίου καταχώρησης και διόρθωσης για το **Έξοδο**.
- Γραμμές ημερολογίου που δημιουργούνται όταν υποβάλλεται μια καταχώρηση εξόδου.
- Λεπτομέρειες γραμμής τιμολογίου για **Έξοδο**. 

Αφού καθοριστεί ο τιμοκατάλογος για τις πωλήσεις, το σύστημα ολοκληρώνει τα παρακάτω βήματα για την εισαγωγή της προεπιλεγμένης τιμής πώλησης μονάδας.

1. Το σύστημα ταιριάζει με τον συνδυασμό πεδίων **Κατηγορία** και **Μονάδα** στη γραμμή εκτίμησης για τα **έξοδα** σε σχέση με τις γραμμές τιμής κατηγορίας στον τιμοκατάλογο.
1. Εάν το σύστημα εντοπίσει μια γραμμή τιμής κατηγορίας που έχει συντελεστή πώλησης για τον συνδυασμό **Κατηγορία** και **Μονάδα**, αυτός ο συντελεστής πωλήσεων χρησιμοποιείται ως ο προεπιλεγμένος συντελεστής πωλήσεων.
1. Εάν το σύστημα εντοπίσει μια αντίστοιχη γραμμή τιμής κατηγορίας, η μέθοδος τιμολόγησης μπορεί να χρησιμοποιηθεί για την εισαγωγή της προεπιλεγμένης τιμής πώλησης. Στον παρακάτω πίνακα εμφανίζεται η προεπιλεγμένη συμπεριφορά για τιμές εξόδων στο Project Operations.

    | Περιβάλλον | Μέθοδος τιμολόγησης | Προεπιλεγμένη τιμή |
    | --- | --- | --- |
    | Εκτίμηση | Τιμή μονάδας | Με βάση τη γραμμή τιμών κατηγορίας. |
    |        | Στο κόστος | 0.00 |
    |        | Αύξηση σε σχέση με το κόστος | 0.00 |
    | Πραγματική | Τιμή μονάδας | Με βάση τη γραμμή τιμών κατηγορίας. |
    |        | Στο κόστος | Βάσει του σχετικού πραγματικού κόστους. |
    |        | Αύξηση σε σχέση με το κόστος | Εφαρμόζεται αύξηση, όπως ορίζεται από τη γραμμή τιμής κατηγορίας, στον συντελεστή κόστους μονάδας του σχετικού πραγματικού κόστους. |

1. Εάν το σύστημα δεν είναι σε θέση να αντιστοιχίσει τις τιμές **Κατηγορία** και **Μονάδα**, ο συντελεστής πωλήσεων ορίζεται σε **0** (μηδέν) από προεπιλογή.

## <a name="determining-sales-rates-on-actual-and-estimate-lines-for-material"></a>Καθορισμός συντελεστών πωλήσεων σε πραγματικές και εκτιμώμενες γραμμές για υλικό

Το περιβάλλον εκτίμησης για **Υλικό** αναφέρεται στα εξής:

- Λεπτομέρειες γραμμής προσφοράς για **Υλικό**.
- Λεπτομέρειες γραμμής σύμβασης για **Υλικό**.
- Γραμμές εκτίμησης υλικού σε ένα έργο.

Το περιβάλλον πραγματικής τιμής για **Υλικό** αναφέρεται στα εξής:

- Γραμμές ημερολογίου καταχώρησης και διόρθωσης για το **Υλικό**.
- Γραμμές ημερολογίου που δημιουργούνται όταν υποβάλλεται ένα αρχείο καταχώρησης χρήσης Υλικού.
- Λεπτομέρειες γραμμής τιμολογίου για **Υλικό**. 

Αφού καθοριστεί ο τιμοκατάλογος για τις πωλήσεις, το σύστημα ολοκληρώνει τα παρακάτω βήματα για την εισαγωγή της προεπιλεγμένης τιμής πώλησης μονάδας.

1. Το σύστημα ταιριάζει τον συνδυασμό των πεδίων **Προϊόν** και **Μονάδα** στη γραμμή εκτίμησης για **υλικό** σε σχέση με τις γραμμές στοιχείου τιμοκαταλόγου στον τιμοκατάλογο.
1. Εάν το σύστημα εντοπίσει μια γραμμή στοιχείου τιμοκαταλόγου η οποία έχει συντελεστή πώλησης για τον συνδυασμό **Προϊόν** και **Μονάδα** και εάν η μέθοδος τιμολόγησης είναι **Ποσό νομισματικής μονάδας**, χρησιμοποιείται η τιμή πώλησης που καθορίζεται στη γραμμή τιμοκαταλόγου. 
1. Εάν οι τιμές του πεδίου **Προϊόν** και **Μονάδα** δεν συμφωνούν ή εάν η μέθοδος τιμολόγησης είναι κάτι διαφορετικό από το **Ποσό νομισματικής μονάδας**, ο συντελεστής πωλήσεων ορίζεται από προεπιλογή σε **0** (μηδέν). Αυτή η συμπεριφορά προκύπτει επειδή το Project Operations υποστηρίζει μόνο τη μέθοδο τιμολόγησης **ποσού νομίσματος** για υλικό που χρησιμοποιείται σε ένα έργο.

[!INCLUDE[footer-include](../../includes/footer-banner.md)]
