---
title: Ρύθμιση πολιτικών εξόδων
description: Μπορείτε να καθορίσετε πολιτικές εξόδων που πρέπει να ακολουθούν οι εργαζόμενοι σας όταν εισάγουν και υποβάλλουν αναφορές εξόδων και αιτήσεις μετάβασης στο Microsoft Dynamics 365 Finance.
author: suvaidya
manager: AnnBe
ms.date: 05/20/2020
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: SysPolicyListPage, TrvPolicyRule
audience: Application User
ms.reviewer: roschlom
ms.search.scope: Core, Operations
ms.search.region: Global
ms.author: suvaidya
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: ab99c0ec769eb2e0914fc7d993f83d20e2c327f6
ms.sourcegitcommit: 9f31b33ed6e7f1b49200a407913201a1337f3401
ms.translationtype: HT
ms.contentlocale: el-GR
ms.lasthandoff: 01/14/2021
ms.locfileid: "4960697"
---
# <a name="set-up-expense-policies"></a>Ρύθμιση πολιτικών εξόδων

Μπορείτε να καθορίσετε πολιτικές που πρέπει να ακολουθούν οι εργαζόμενοι σας όταν εισάγουν και υποβάλλουν αναφορές εξόδων και αιτήσεις μετάβασης.         
Η υλοποίηση των πολιτικών δαπανών μπορεί να σας βοηθήσει να διαχειριστείτε αποτελεσματικά τις δαπάνες.         

Για παράδειγμα, μπορείτε να ορίσετε μια πολιτική εξόδων ξενοδοχείων στη Νέα Υόρκη, η οποία να αναφέρει ότι η χρέωση ανά διανυκτέρευση δεν μπορεί να υπερβαίνει τα 250 δολάρια ΗΠΑ.       
Εάν ένας εργαζόμενος υποβάλει μια αναφορά εξόδων ή αίτημα ταξιδιού όπου η τιμή δωματίου υπερβαίνει αυτό το ποσό, το σύστημα θα ειδοποιήσει τον        
εργαζόμενο ότι έχει γίνει υπέρβαση του ποσού της πολιτικής για το έξοδο. Μπορείτε να ρυθμίσετε τις παραμέτρους του μηνύματος που θα λαμβάνει ο εργαζόμενος όταν        
καθορίζετε την πολιτική.      
        
Μπορείτε να ορίσετε τρεις τύπους πολιτικών:         
        
- Προειδοποίηση - Ο εργαζόμενος μπορεί να υποβάλει μια αναφορά εξόδων ή μια αίτηση για ταξίδι, αλλά η δαπάνη θα σημειωθεί για όλους τους υπεύθυνους έγκρισης και        
  για μεταγενέστερη αναφορά.        

- Σφάλμα - Απαιτεί από τον εργαζόμενο να αναθεωρήσει το έξοδο προκειμένου να συμμορφωθεί με την πολιτική πριν από την υποβολή της αναφοράς εξόδων ή της αίτησης ταξιδίου.       
 
 - Αιτιολόγηση - Απαιτεί από τον εργαζόμενο ή έναν προϊστάμενο να καταχωρήσουν μια αιτιολόγηση για την υπέρβαση του ποσού της πολιτικής πριν από την υποβολή της αναφοράς εξόδων ή της αίτησης για ταξίδι.        

## <a name="policy-tips"></a>Συμβουλές πολιτικής
Ακολουθούν μερικές προτάσεις που μπορούν να σας βοηθήσουν κατά τη δημιουργία νέων πολιτικών για τη διαχείριση εξόδων. 
* Οι πολιτικές δεν έχουν αναδρομική ισχύ, κάτι που σημαίνει ότι μια πολιτική δεν θα ισχύσει εάν έχει δημιουργηθεί με ημερομηνία μεταγενέστερη από την ημερομηνία κατά την οποία έγινε το έξοδο. Για παράδειγμα, εάν δημιουργείτε μια νέα πολιτική σήμερα για την επιβολή μιας μέγιστης δαπάνης γεύματος $50, τότε όλα τα υπάρχοντα έξοδα που έχουν καταχωρηθεί από χθες δεν θα ελεγχθούν σε σχέση με αυτήν την πολιτική.
* Κατά τη δημιουργία μιας πολιτικής για μια κατηγορία εξόδων που μπορεί να επιμερίζεται, εξετάστε το ενδεχόμενο προσθήκης μιας συνθήκης για τον τύπο γραμμής εξόδων. Ορισμένες πολιτικές όπως η απαίτηση απόδειξης ενδεχομένως να μην έχουν νόημα για τις αναλυτικές γραμμές και πρέπει να εφαρμόζονται μόνο στη γραμμή κεφαλίδας ή σε μια μη αναλυτική γραμμή. 
* Οι πολιτικές διαχείρισης εξόδων αξιολογούνται με βάση την οντότητα προέλευσης από προεπιλογή. Για σενάρια μεταξύ εταιρειών, μπορείτε αντίθετα να ορίσετε την πολιτική που θα αξιολογείται σε σχέση με την οντότητα προορισμού (οντότητα δανεισμού). Για να εφαρμόζετε τις πολιτικές με βάση την οντότητα προορισμού, ενεργοποιήστε τη δυνατότητα αξιολόγηση πολιτικής εξόδων για τη νομική οντότητα δυνατότητας δανεισμού στο χώρο εργασίας **Διαχείριση δυνατοτήτων**.

## <a name="when-to-evaluate-policies"></a>Πότε πρέπει να αξιολογούνται οι πολιτικές

Στις παραμέτρους διαχείρισης εξόδων, μπορείτε να επιλέξετε να αξιολογείτε τις πολιτικές διαχείρισης δαπανών όταν αποθηκεύεται μια γραμμή ή όταν υποβάλλεται μια αναφορά εξόδων. Εάν επιλέξετε να αξιολογείτε κατά την αποθήκευση μιας γραμμής, οι χρήστες θα έχουν νωρίτερα εικόνα σχετικά με το τι πρέπει να κάνουν προκειμένου να ολοκληρώσουν την αναφορά εξόδων τους ταυτόχρονα. Διαφορετικά, μπορείτε να καθυστερήσετε την αξιολόγηση πολιτικής και να εξοικονομήσετε χρόνο με την επικύρωση στο τέλος, κατά την υποβολή στη ροή εργασιών.
