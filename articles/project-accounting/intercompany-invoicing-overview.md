---
title: Επισκόπηση διεταιρικής τιμολόγησης
description: Αυτό το θέμα παρέχει πληροφορίες και παραδείγματα σχετικά με τη διεταιρική τιμολόγηση για έργα.
author: sigitac
manager: tfehr
ms.date: 11/19/2020
ms.topic: article
ms.service: project-operations
ms.reviewer: kfend
ms.author: sigitac
ms.openlocfilehash: 670b5d15ecf1ef7dcc034064e625814cbe6d54b0
ms.sourcegitcommit: addbe0647619413e85e7cde80f6a21db95ab623e
ms.translationtype: HT
ms.contentlocale: el-GR
ms.lasthandoff: 11/20/2020
ms.locfileid: "4595475"
---
# <a name="intercompany-invoicing-overview"></a>Επισκόπηση διεταιρικής τιμολόγησης

_**Ισχύει για:** Project Operations για σενάρια βασισμένα σε πόρους/μη εφοδιασμένα_

Ο οργανισμός σας μπορεί να έχει πολλαπλά τμήματα, θυγατρικές και άλλες νομικές οντότητες που μεταφέρουν τα προϊόντα και τις υπηρεσίες μεταξύ τους για τα έργα. Η νομική οντότητα που παρέχει την υπηρεσία ή το προϊόν ονομάζεται *νομική οντότητα που δανείζει*. Η νομική οντότητα που λαμβάνει την υπηρεσία ή το προϊόν ονομάζεται *νομική οντότητα που δανείζεται*.

Η εικόνα που ακολουθεί δείχνει ένα τυπικό σενάριο όπου δύο νομικές οντότητες, η Contoso Robotics USA (η νομική οντότητα που δανείζεται) και η Contoso Robotics UK (νομική οντότητα που δανείζει) μοιράζονται πόρους για την παράδοση ενός έργου για τον πελάτη, την Adventure Works. Για αυτό το σενάριο, η Contoso Robotics USA αναλαμβάνει την παροχή της εργασίας στην Adventure Works.

![Διεταιρική τιμολόγηση](./media/IntercompanyScenario.png) 

Το Dynamics 365 Project Operations χρησιμοποιεί την ακόλουθη ροή για την επεξεργασία διεταιρικών συναλλαγών:

1. Οι πόροι από τη νομική οντότητα που δανείζει καταγράφουν τις διεταιρικές ώρες ή τις συναλλαγές εξόδων με κράτηση χρόνου και εξόδων για έργα στη νόμιμη οντότητα που δανείζεται.
2. Το κόστος χρόνου και εξόδων καταγράφεται στην εταιρεία που δανείζει χρησιμοποιώντας τον τιμοκατάλογο του μοναδιαίου κόστους της εταιρείας που δανείζεται.
3. Οι διεταιρικές, μη χρεωμένες συναλλαγές πωλήσεων καταγράφονται στην εταιρεία που δανείζει χρησιμοποιώντας τον τιμοκατάλογο του μοναδιαίου κόστους της εταιρείας που δανείζεται.
4. Τα μη χρεωμένα έσοδα καταχωρούνται στην εταιρεία που δανείζεται χρησιμοποιώντας τον τιμοκατάλογο πωλήσεων σύμβασης. Ο πελάτης μπορεί να χρεωθεί όταν καταγράφονται έσοδα που δεν έχουν χρεωθεί. Ο πελάτης δεν χρειάζεται να περιμένει μέχρι να ολοκληρωθεί η επεξεργασία διεταιρικών τιμολογίων.
5. Τα διεταιρικά τιμολόγια πελατών δημιουργούνται σε περιοδική βάση στην εταιρεία που δανείζει. Τα τιμολόγια δημιουργούνται με μη αυτόματο τρόπο ή με χρήση μιας περιοδικής αυτοματοποιημένης διεργασίας. Μπορεί να δημιουργηθεί ένα μόνο τιμολόγιο για κάθε νομική οντότητα που δανείζεται ή μπορεί να δημιουργηθούν ξεχωριστά τιμολόγια ανά έργο.
6. Όταν το διεταιρικό τιμολόγιο πελάτη καταχωρείται στην νομική οντότητα που δανείζει, το αντίστοιχο τιμολόγιο πωλητή σε εκκρεμότητα δημιουργείται στη νομική οντότητα που δανείζει. Το κόστος στο τιμολόγιο πωλητή που εκκρεμεί θα καταχωρηθεί στο δευτερεύον καθολικό έργου όταν καταχωρηθεί το τιμολόγιο.

Στο ακόλουθο διάγραμμα απεικονίζεται η διεταιρική τιμολόγηση, όπως σχετίζεται με τα λογιστικά συμβάντα και τις αναμενόμενες καταχωρήσεις στο γενικό καθολικό.

![Διεταιρική ροή](./media/IntercompanyFlow.png)

## <a name="additional-resources"></a>Πρόσθετοι πόροι

- [Ρύθμιση παραμέτρων διεταιρικής τιμολόγησης](configure-intercompany-invoicing.md)
- [Καταγραφή διεταιρικών συναλλαγών](create-intercompany-transactions.md)
- [Δημιουργία διεταιρικών τιμολογίων πελατών και προμηθευτών](create-intercompany-customer-vendor-invoices.md)
