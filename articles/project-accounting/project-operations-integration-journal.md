---
title: Ημερολόγιο ενοποίησης στο Project Operations
description: Αυτό το θέμα παρέχει πληροφορίες σχετικά με την εργασία με το ημερολόγιο ενοποίησης στο Project Operations.
author: sigitac
ms.date: 10/27/2020
ms.topic: article
ms.reviewer: johnmichalak
ms.author: sigitac
ms.openlocfilehash: 5e1a455d055fe562a1946cc3b90c8274ef1a4b12
ms.sourcegitcommit: c0792bd65d92db25e0e8864879a19c4b93efb10c
ms.translationtype: HT
ms.contentlocale: el-GR
ms.lasthandoff: 04/14/2022
ms.locfileid: "8582434"
---
# <a name="integration-journal-in-project-operations"></a>Ημερολόγιο ενοποίησης στο Project Operations

_**Ισχύει για:** Project Operations για σενάρια βασισμένα σε πόρους/μη εφοδιασμένα_

Οι καταχωρήσεις χρόνου και εξόδων δημιουργούν **Πραγματικές** συναλλαγές που αντιπροσωπεύουν την επιχειρησιακή προβολή της εργασίας που ολοκληρώνεται σε σχέση με ένα έργο. Το Dynamics 365 Project Operations παρέχει στους λογιστές ένα εργαλείο για τον έλεγχο των συναλλαγών και την προσαρμογή των λογιστικών χαρακτηριστικών όπου είναι απαραίτητο. Μετά την ολοκλήρωση του ελέγχου και των προσαρμογών, οι συναλλαγές καταχωρούνται στο δευτερεύον καθολικό Έργο και στο Γενικό καθολικό. Ένας λογιστής μπορεί να εκτελέσει αυτές τις δραστηριότητες χρησιμοποιώντας το ημερολόγιο **ενοποίηση Project Operations** (**Dynamics 365 Finance** > **Διαχείριση έργου και λογιστική** > **Ημερολόγια** > **Ενοποίηση Project Operations**.

![Ροή ημερολογίου ενοποίησης.](./media/IntegrationJournal.png)

### <a name="create-records-in-the-project-operations-integration-journal"></a>Δημιουργία καρτελών στο ημερολόγιο ενοποίησης Project Operations

Οι καρτέλες στο ημερολόγιο ενοποίησης του Project Operations δημιουργούνται με τη χρήση περιοδικής διεργασίας, **Εισαγωγή από τον πίνακα δημιουργίας σταδίων**. Μπορείτε να εκτελέσετε αυτήν τη διεργασία μεταβαίνοντας στο **Dynamics 365 Finance** > **Διαχείριση έργου και λογιστική** > **Περιοδική** > **Ενοποίηση Project Operations** > **Εισαγωγή από πίνακα φάσεων**. Μπορείτε να εκτελείτε τη διεργασία αλληλεπιδραστικά ή να ρυθμίσετε τις παραμέτρους της διεργασίας ώστε να εκτελείται στο παρασκήνιο όπου είναι απαραίτητο.

Όταν εκτελείται η περιοδική διεργασία, εντοπίζονται οι πραγματικές τιμές που δεν προστίθενται ακόμα στο ημερολόγιο ενοποίησης Project Operations. Δημιουργείται γραμμή ημερολογίου για κάθε πραγματική συναλλαγή.
Το σύστημα ομαδοποιεί τις γραμμές ημερολογίου σε ξεχωριστά ημερολόγια με βάση την τιμή που έχει επιλεγεί στο πεδίο **Μονάδα περιόδου στο ημερολόγιο ενοποίησης Project Operations** (καρτέλα **Οικονομικλα** > **Διαχείριση έργου και λογισιτκή** > **Ρύθμιση** > **Διαχείριση έργου και παράμετροι λογιστικής**, **Project Operations στο Dynamics 365 Customer Engagement**). Οι πιθανές τιμές για αυτό το πεδίο είναι οι εξής:

  - **Ημέρες**: Τα πραγματικά στοιχεία ομαδοποιούνται κατά ημερομηνία συναλλαγής. Για κάθε ημέρα δημιουργείται ένα ξεχωριστό ημερολόγιο.
  - **Μήνες**: Τα πραγματικά στοιχεία ομαδοποιούνται κατά ημερολογιακό μήνα. Για κάθε μήνα δημιουργείται ένα ξεχωριστό ημερολόγιο.
  - **Έτη**: Τα πραγματικά στοιχεία ομαδοποιούνται κατά ημερολογιακό έτος. Για κάθε έτος δημιουργείται ένα ξεχωριστό ημερολόγιο.
  - **Όλες**: Όλες οι πραγματικές συναλλαγές περιλαμβάνονται στο ίδιο ημερολόγιο ενοποίησης. Εάν το ημερολόγιο δεν είναι διαθέσιμο κατά την εκτέλεση της περιοδικής διεργασίας, για παράδειγμα, εάν το ημερολόγιο βρίσκεται σε διαδικασία καταχώρησης συναλλαγών, δημιουργείται ένα νέο ημερολόγιο.

Οι γραμμές ημερολογίου δημιουργούνται με βάση τα πραγματικά στοιχεία του έργου. Η παρακάτω λίστα περιλαμβάνει ορισμένους από τους πιο ξεχωριστούς κανόνες προεπιλογής και μετασχηματισμού:

  - Κάθε πραγματική συναλλαγή έργου έχει μια γραμμή στο ημερολόγιο ενοποίησης Project Operations. Οι συναλλαγές κόστους και οι συναλλαγές που δεν έχουν τιμολογηθεί για τον τύπο χρέωσης χρόνου και υλικών εμφανίζονται σε ξεχωριστές γραμμές.
  - Το πεδίο **Ημερομηνία** αντιπροσωπεύει την ημερομηνία της συναλλαγής. Το πεδίο **Ημερομηνία λογιστικής** αντιπροσωπεύει την ημερομηνία κατά την οποία καταγράφεται η συναλλαγή στο καθολικό. Εάν η ημερομηνία λογιστικής είναι σε μια [κλειστή οικονομική περίοδο](/dynamics365/finance/general-ledger/close-general-ledger-at-period-end) και η παράμετρος **Αυτόματος ορισμός ημερομηνίας λογιστικής σε ανοιχτή περίοδο καθολικού** έχει οριστεί στην καρτέλα **Χρηματοοικονομικά** της σελίδας **Διαχείριση έργου και παράμετροι λογιστικής**, το σύστημα θα προσαρμόσει την ημερομηνία λογιστικής της συναλλαγής με την πρώτη ημερομηνία στην επόμενη ανοιχτή περίοδο καθολικού.
  - Το πεδίο **Κουπόνι** εμφανίζει τον αριθμό κουπονιού για κάθε πραγματική συναλλαγή. Η ακολουθία αριθμών κουπονιού καθορίζεται στην καρτέλα **Ακολουθίες αριθμών**, στη σελίδα **Διαχείριση έργου και παράμετροι λογιστικής**. Σε κάθε γραμμή εκχωρείται ένας νέος αριθμός. Μετά την καταχώρηση του κουπονιού, μπορείτε να δείτε τον τρόπο με τον οποίο σχετίζεται το κόστος και η μη τιμολογημένη συναλλαγή πώλησης επιλέγοντας **Σχετικά κουπόνια** στη σελίδα **Συναλλαγή κουπονιού**.
  - Το πεδίο **Κατηγορία** αντιπροσωπεύει μια συναλλαγή έργου και προεπιλέγει με βάση την κατηγορία συναλλαγής για το σχετικό πραγματικό στοιχείο έργου.
    - Εάν η **Κατηγορία συναλλαγής** έχει οριστεί στο πραγματικό στοιχείο έργου και μια **Κατηγορία έργου** υπάρχει σε μια δεδομένη νομική οντότητα, η κατηγορία αποτελεί προεπιλογή για αυτήν την κατηγορία έργου.
    - Εάν η **κατηγορία συναλλαγών** δεν ορίζεται στις πραγματικές τιμές έργου, το σύστημα χρησιμοποιεί την τιμή στο πεδίο **Προεπιλογές κατηγορίας έργου** στην καρτέλα **Project Operations στο Dynamics 365 Customer Engagement** στη σελίδα **Διαχείριση έργου και παράμετροι λογιστικής**.
  - Το πεδίο **Πόρος** αντιπροσωπεύει τον πόρο έργου που σχετίζεται με την εν λόγω συναλλαγή. Ο πόρος χρησιμοποιείται ως αναφορά σε προτάσεις τιμολογίου έργου σε πελάτες.
  - Οι προεπιλογές του πεδίου **συναλλαγματικής ισοτιμίας** από τη **συναλλαγματική ισοτιμία νομίσματος** που έχει οριστεί στο Dynamics 365 Finance. Εάν λείπει η ρύθμιση συναλλαγματικής ισοτιμίας, η περιοδική διεργασία **Εισαγωγή από τη δημιουργία σταδίων** δεν θα προσθέσει την καρτέλα σε μια εγγραφή και ένα μήνυμα σφάλματος θα προστεθεί στο αρχείο καταγραφής εκτέλεσης εργασίας.
  - Το πεδίο **Ιδιότητα γραμμής** αντιπροσωπεύει τον τύπο χρέωσης στις πραγματικές τιμές του έργου. Η αντιστοίχιση ιδιοτήτων γραμμής και τύπου χρέωσης ορίζεται στην καρτέλα **Project Operations στο Dynamics 365 Customer Engagement** στη σελίδα **Διαχείριση έργου και παράμετροι λογιστικής**.

Μόνο τα παρακάτω λογιστικά χαρακτηριστικά μπορούν να ενημερωθούν στις γραμμές ημερολογίου ενοποίησης Project Operations:

- **Ομάδα φόρου πωλήσεων χρέωσης** και **Ομάδα φόρου πωλήσεων στοιχείου χρέωσης**
- **Οικονομικές διαστάσεις** (με χρήση της ενέργειας **Κατανομή ποσών**)

Οι γραμμές ημερολογίου ενοποίησης μπορούν να διαγραφούν, ωστόσο, οι μη καταγραμμένες γραμμές θα εισαχθούν ξανά στο ημερολόγιο μετά την επανάληψη της περιοδικής διαδικασίας **Εισαγωγή από τη δημιουργία σταδίων**.

Όταν καταχωρείτε το ημερολόγιο ενοποίησης, δημιουργούνται συναλλαγές δευτερεύοντος καθολικού έργου και γενικού καθολικού. Χρησιμοποιούνται σε κατάντη τιμολόγια πελατών, σε αναγνώριση εσόδων και σε χρηματοοικονομικές αναφορές.


[!INCLUDE[footer-include](../includes/footer-banner.md)]
