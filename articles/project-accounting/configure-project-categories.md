---
title: Ρύθμιση παραμέτρων κατηγοριών έργου
description: Αυτό το θέμα παρέχει πληροφορίες σχετικά με τη ρύθμιση των παραμέτρων των κατηγοριών έργου.
author: sigitac
ms.date: 10/01/2020
ms.topic: article
ms.reviewer: johnmichalak
ms.author: sigitac
ms.openlocfilehash: 94b66feef4164f3cd52d5fe917071647f731b047
ms.sourcegitcommit: c0792bd65d92db25e0e8864879a19c4b93efb10c
ms.translationtype: HT
ms.contentlocale: el-GR
ms.lasthandoff: 04/14/2022
ms.locfileid: "8591542"
---
# <a name="configure-project-categories"></a>Ρύθμιση παραμέτρων κατηγοριών έργου

_**Ισχύει για:** Project Operations για σενάρια βασισμένα σε πόρους/μη εφοδιασμένα_

Το Project Operations προσφέρει ισχυρές δυνατότητες για την κατηγοριοποίηση των εσόδων και των δαπανών σε έργα. Οι κατηγορίες παρέχουν τη δυνατότητα αναφοράς και ανάλυσης συναλλαγών έργου, καθώς και τη δυνατότητα καταχώρησης στη γενική λογιστική.

Στο ακόλουθο διάγραμμα απεικονίζεται ο συσχετισμός ανάμεσα σε κατηγορίες συναλλαγών, κοινόχρηστες κατηγορίες και κατηγορίες έργων. 

Οι κατηγορίες συναλλαγών είναι η βασική ομαδοποίηση για τις συναλλαγές έργου. Στο πλαίσιο της εν λόγω ομαδοποίησης, υπάρχει ένα σύνολο κοινόχρηστων κατηγοριών που μπορεί να χρησιμοποιηθεί από κοινού σε όλες τις εφαρμογές και τις λειτουργικές μονάδες. Ακόμα πιο αναλυτικά, οι κατηγορίες έργου είναι το πιο λεπτομερές επίπεδο κατηγοριών. Οι κατηγορίες έργου αφορούν συγκεκριμένα τη νομική οντότητα, την ενότητα και την εφαρμογή.

![Συσχέτιση ανάμεσα σε κατηγορίες συναλλαγών, κοινόχρηστες κατηγορίες και κατηγορίες έργων.](media/project-categories.png)

## <a name="transaction-categories"></a>Κατηγορίες συναλλαγών

Οι κατηγορίες συναλλαγών αντιπροσωπεύουν τη βασική ομαδοποίηση για τις συναλλαγές έργου και δεν είναι συγκεκριμένες για την εταιρεία ή για κάθε τύπο συναλλαγής. Για παράδειγμα, η Contoso Robotics χρησιμοποιεί τις κατηγορίες συναλλαγών "Σχεδίαση", "Ταξίδια", "Εγκατάσταση" και "Εξυπηρέτηση" για να ομαδοποιήσει συναλλαγές έργου.

Οι κατηγορίες συναλλαγών καθορίζονται στη λειτουργική μονάδα του Project Operations. 
1. Μεταβείτε στις **Ρυθμίσεις** \> **Κατηγορίες συναλλαγών** για να ανοίξετε τη φόρμα. 
2. Δημιουργήστε μια νέα κατηγορία συναλλαγής είτε επιλέγοντας **Δημιουργία** είτε επιλέγοντας **Εισαγωγή από το Excel**.

## <a name="shared-categories"></a>Κοινόχρηστες κατηγορίες

Το Dynamics 365 χρησιμοποιεί την έννοια των κοινόχρηστων κατηγοριών για την κατηγοριοποίηση των δαπανών σε διαφορετικές εφαρμογές, όπως Dynamics 365 Finance, Dynamics 365 Supply Chain και Dynamics 365 Project Operations. Για κάθε κατηγορία συναλλαγής που δημιουργείται, το Project Operations δημιουργεί αυτόματα τέσσερις σχετικές κοινόχρηστες κατηγορίες: ώρες, δαπάνη, χρεώσεις και στοιχείο. Μπορείτε να εξετάσετε και να προσαρμόσετε τις κοινόχρηστες κατηγορίες μεταβαίνοντας στα στοιχεία **Διαχείριση έργου και λογιστική** \> **Ρύθμιση παραμέτρων** \> **Κατηγορίες** \> **Κοινόχρηστες κατηγορίες**.

## <a name="project-categories"></a>Κατηγορίες έργου

Οι κατηγορίες έργου αντιπροσωπεύουν το πιο λεπτομερές επίπεδο ρύθμισης παραμέτρων κατηγορίας και πρέπει να ρυθμιστούν χωριστά και για κάθε εταιρεία από έναν λογιστή έργου.

1. Μεταβείτε στα στοιχεία **Διαχείριση έργου και λογιστική** \> **Ρύθμιση παραμέτρων** \> **Κατηγορίες** \> **Κατηγορίες έργου**.
2. Επιλέξτε **Νέα**.
3. Επιλέξτε το **Αναγνωριστικό κατηγορίας** της κοινόχρηστης κατηγορίας που δημιουργήσατε στην προηγούμενη ενότητα. Το Project Operations επιτρέπει τη χρήση μόνο αυτών των κοινόχρηστων κατηγοριών που σχετίζονται με κατηγορίες συναλλαγών.
4. Επιλέξτε μια ομάδα κατηγοριών.

## <a name="category-groups"></a>Ομάδες κατηγοριών

Οι ομάδες κατηγοριών χρησιμοποιούνται για την κοινοποίηση ιδιοτήτων, κυρίως για την καταχώρηση προφίλ, μεταξύ σχετικών κατηγοριών έργου. Πρέπει να υπάρχει τουλάχιστον μία ομάδα κατηγοριών για κάθε τύπο συναλλαγής και σε κάθε κατηγορία έργου να έχει εκχωρηθεί μια ομάδα.

Οι προδιαγραφές καταχώρησης στο Project Operations ορίζονται από το προφίλ κόστους και τους κανόνες προφίλ εσόδων, τις κατηγορίες έργου και τις ομάδες κατηγοριών. Μπορείτε να ορίσετε ομάδες κατηγοριών μεταβαίνοντας στα στοιχεία **Διαχείριση έργου και λογιστική** \> **Ρύθμιση παραμέτρων** \> **Κατηγορίες** \> **Ομάδες κατηγοριών**.


[!INCLUDE[footer-include](../includes/footer-banner.md)]